---
title: "2\\.\_Starobylá krása"
contentType: poetry
---

<section>

Citujem paní Wei   Citujeme Zhonga  
Citujeme Xi i Xiana  
Úhly   míry   nejsou ale ničím  
Jejich síla v duchu beze dna

</section>

<section>

Dávno zašlé hanské weiské barvy  
Zteřely i jinské tangské hedváby  
Jako kdyby z krásy jen ta vůně  
popínavá   prchlá zbyla by

</section>

<section>

Citera ač zhroutila se v ohni  
Orchideje v polích orvány  
Vrátit se k Třem starým dynastiím  
To je moje přání nad přání

</section>


<section>

Dva Wangové byli už v jiné zkratce připomenuti v minulé básni. Wang Xizhi (321–379 n. l.) je považován za prvního kaligrafa, mistra volné tušové kaligrafie. Český čtenář jej zná jako autora „básně“ _U_ _Pavilonu_ _orchidejí_ z Mathesiových _Zpěvů_ _staré_ _Číny_ (ve skutečnosti šlo o lyrickou prózu, předmluvu k stejnojmenné sbírce básní jeho přátel). Jeho synovec Wang Xianzhi (344–386 n. l.) byl neméně proslulý; známý byl i jako výstřední druh neo­taoistů. — Dáma z rodiny Guan byla ženou slavného malíře a kaligrafa Zhao Mengfua z doby mongolské (žil v letech 1254–1322 n. l.) — Vzdělaná komorná žila v domě hanského učence, znalce, komentátora i editora konfuciánských knih kanonických, pana Zheng Xuana (127–200 n. l.) (4). — Fungus je houba, kterou užívali čínští hledači nesmrtelnosti. Tak se stala také symbolem nesmrtelnosti. Je to ten podivný útvar, který najdeme na mnoha čínských obrazech mezi kameny, orchidejemi a výhonky bambusů. — Pozdnětangský básník a esejista Du Mu (783–852 n. l.) byl přezdíván Menší Du (ve srovnání s geniálním Du Fuem, 712–770 n. l.). Toto jsou jeho verše: „V té mlze nad vodou písčiny studí měsíčním světlem / Kotvíme za noci na řece Qinhuai blízko nevěstinců / Tam ještě nevědí o smutku poražené země / Ve svých pokojích zpívají o nefritových květech…“ (8) — Axiang se jmenovala dcera Vládce Hromů, která prý křižovala nebeskou klenbu ve svém oblačném kočáře (12).

</section>
