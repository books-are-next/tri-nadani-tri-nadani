---
title: "10\\.\_Sama přirozenost"
contentType: prose
---

<section>

_Jak se shýbá   sbírá to co tu je  
a co jiní drží   bráti odmítá  
Jde si zvolna sobě pravou cestou  
A kam vloží ruku — jaro procitá_

</section>

<section>

_Jako by se před ním otvíraly květy  
jak by s Novým rokem spěchali si vstříc  
To co darem pravdy   není k uloupení  
Kdo by násilím bral   lehko nemá nic_

</section>

<section>

_Sám muž žije stranou v pustých horách  
A jak jde si řeka   trhá lekníny  
Jitřen city vidí na velikou dálku  
hrnčířský kruh nebe   Z dálky jediný_

</section>
