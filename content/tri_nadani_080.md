---
title: "12\\.\_Svlaženost"
contentType: prose
---

<section>

_Libovolně nelze poroučet si  
vichr ani liják   ani hrombití  
A přec široširý azur všude kolem  
A přec je v tvé moci se ho zmocniti_

</section>

<section>

_Vyschne-li však inspirace   vrať se  
nenasytnost vláčí ducha k úpadu  
Nedopusť   se přesytiti tuší  
Dbej aby tvůj štětec věčně o hladu_

</section>

<section>

_Vůně vína schopná zahnat chandru  
Chuť   a půvab knihy probouzí náš cit  
Slast a radost z takovéhle chvíle  
nelze u nikoho ničím předplatit_

</section>
