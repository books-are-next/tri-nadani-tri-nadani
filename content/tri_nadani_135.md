---
title: "15\\.\_Bez zábran"
contentType: prose
---

_Předem roste v hrudi bambusový stonek  
Štětec nemá zábran   nemá strach  
Západního svahu bujná energie  
Severního sadu poletavý tah_

  

_Lotosové dlaně nabírají rosu  
denní svit se smeká vranám po hřbetě  
Blahodárný vítr v listech fíkovníků  
Světlo čisté luny v třpytu perletě_

  

_Nefritová červeň vchází do obrazu  
Smaragdová zeleň obepíná svět  
Cípek plachty letí po vlnité vodě  
Prší   Hustě prší broskvoňový květ_
