---
title: ''
contentType: prose
---

16. Jasná výjimečnost

_Nádherně se v dáli černá hejno sosen  
bystřina se pod ním točí v černou tůň  
Padlý sníh se třpytí na písčině  
Při protějším břehu spí rybářský člun_

_Sem tam člověk   jako nefrit vzácný  
Po špičkách se za ním kradu celé dny  
Jdu co chvíle   A co chvíle stojím  
Azur nad mou hlavou   prázdný   bezedný_

_Duše věčně místem starodávných divů  
čirých tak   že těžké jeden uchopit  
Jak poslední luně ukrást šerý přísvit  
Jako podzimku vzít první dech a třpyt_
