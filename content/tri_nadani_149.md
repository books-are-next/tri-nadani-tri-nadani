---
title: ''
contentType: prose
---

22. Rovnováha

_Zabodnutí   záhyb   úder   čára —  
tak rozpráví Wei Heng nad písmem  
Jako my když vzory mistra Wanga  
křísíme tu při konání svém_

_Zavěsiti jehlu — a šalotku zlomit  
Vlít nefritu čirost   Perlám oblý tvar  
Příval obyčejna člověk pěstuje si  
Šarlatový sokol lapen v síti čar_

_Jak rozvrhnout plochu — kde ji nechat bílou  
kde neuhnout o píď   na vše strany zván  
Tvář z pravého zlata   Vybroušený kámen  
Číše z doby Xia   Číše z doby Shang_
