---
title: "11\\.\_Zdrženlivost"
contentType: prose
---

<section>

_Aniž vzal by jedno slovo navíc  
řekl básník všechno   co v něm hřmí  
Ani zmínkou nedotkne se sebe  
Byť mu smutek hrozí   že ho oněmí_

</section>

<section>

_Někde v něm je soud i míra věcí  
S ním tonoucí v hloubce   zase stoupá z ní  
Jako naběračka z nejčistšího vína  
Jako květ   co stižen ranou jesení_

</section>

<section>

_Široširé prázdno rozvířeno prachem  
temnotemné moře pěnou vln se dní  
Hlubin Mělčin Tříští Shluků Pádů  
Deset tisíc věcí v jednom nabrání_

</section>
