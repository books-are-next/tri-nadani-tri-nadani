---
title: "4\\.\_Mocný vzmach"
contentType: prose
---

_Třítisícem vln se divě probít  
s armádou sta tisíc   kterým vévodíš  
Zrakem prostřílet se skrz hvězdnaté valy —  
zpod skromného stanu kde jsi dopil číš_

  

_Božské moci ducha nic se nevyrovná  
Čím jsi starší   tím víc třeba sil  
Tomu kdo je král   kdo umane si k nebi  
nebe nezabrání by je pokořil_

  

_Štětce zdvih   Hle   Jediný vzmach ruky —  
odevšad jen civí urozených mrak  
Rádcem u dvora či generálem v poli  
kdo před hrotem štětce pozorný byl žák_
