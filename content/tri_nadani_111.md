---
title: "3\\.\_Živelnost"
contentType: prose
---

<section>

_Wangové kdys předali svým dětem  
slávu svého díla   zvuk svých jmen  
Stejně jako dáma z rodu Guan  
Jak básnířka-služka z domu Zheng_

</section>

<section>

_Jako zralý fungus   dárce dlouhých věků  
Jak prut orchideje v jednom pupenu  
Byl tušový kámen až na stopu plný  
když Menší Du písmem chválil květenu_

</section>

<section>

_Jde přes řeku měsíc k pavilonu  
Déšť úlevně kropí květy po jaru  
Nebe   Vítr   Velká voda živlů  
Dcera Vládce Hromů jede v kočáru_

</section>
