---
title: "14\\.\_Předivo jemnosti"
contentType: prose
---

_Ano   to zde jsou opravdové stopy  
ač neznatelné   takřka smlčeny  
I myšlenka   i obraz touží projevit se  
Jak divuplné každé Stvoření!_

  

_Utíká řeka   květy zotvírané  
Neoschlá rosa blýská přes potok  
Ty hlavní cesty dál a dál se vinou  
V údolí poutník zpomaluje krok_

  

_Básník se v řeči bojí prohřešení  
myšlenku vydat falši na pospas  
Jak čiré jaro prostřed zelenosti  
Jak jasná luna ve sněhový čas_
