---
title: "5\\.\_Čest a\_sláva"
contentType: poetry
---

<section>

Pečuj o tuš jak o zlatý klenot  
o trojnožku z bronzu   nejvzácnější číš  
A nektary bohů a zázračná zřídla  
vznítí síly ducha   jimiž oslepíš

</section>

<section>

Jak mne člověk v prstech lesky mincí  
jak si pták mne hedváb azurových per  
ohluší tě hudba Nesmrtelných  
udeří tě vůní nebe do nozder

</section>

<section>

Kdo ji nasál   v božský cval se pustí  
kdo ji z dálky zaslech   ten už neusne  
Hle — diadém světa dnes tak vzácný  
neboť je jen jeden   Neb druhý už ne

</section>


<section>

Oproštění znamená oprostit se od rutiny, nově se postavit k dílu, jako by to bylo poprvé, jako z jara s novou svěží zelení, jako z jara s novou energií, s novým zápalem, s novou dychtivostí. — Recept Nebeské myši je spojován se jménem již několikrát připomínaného geniálního kaligrafa Wang Xizhi (321–379 n. l. nebo 307–365 n. l.) Tuk z Nebeské myši se vyskytuje ve starém léčitelském herbáři _Bencao_ (Kánon bylin). — Ta nová svěžest, ten nový tvůrčí zápal, to je ten zázračný lék přikládaný na duši i na ruku kaligrafovu. To se nedá, to se ani nesmí zapomenout!

</section>
