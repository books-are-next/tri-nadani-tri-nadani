---
title: "11\\.\_Souřadnice"
contentType: poetry
---

<section>

_Když jich mnoho   zákony ti ke zlu  
Zbavit se jich   vymanit se snaž  
Nebo vinou ohledů těch věčných  
neuplatníš sílu   kterou třeba máš_

</section>

<section>

_Říká se   že štětec je jak rádlo  
Ale štětec taky vymítá  
Všude   po vše časy   nejasnou tu tíhu  
co je v lidské hrudi právě ukryta_

</section>

<section>

_Radostné to jeho poklizení  
nic si před ním jisto   kdeco namále  
On tvůj pán   Tvůj opravdový vládce  
Ale opovaž se sloužit nedbale!_

</section>


<section>

V názvu je příměr svlažené, vlhké půdy připravené k setbě i k rašení a malíř je jako ta zem připravená rodit. Malíř, má-li opravdu tvořit dílo, jímž by se alespoň na chvíli dotknul toho velkolepého azuru tam nahoře, nesmí být vyprahlý, nesmí být vyčerpaný. Celá báseň je o tom stavu rozdychtěné vyhladovělé inspirace, nálady stejně tvořivé jako radostné. Je to ono rozpoložení, v němž se nacházejí pole a louky poté, co je svlažil jarní liják. Vůně a chuť dobrého doušku alkoholu, chuť a půvab krásné knihy — to je ten májový déšť, který svlaží okoralé srdce, vyschlý cit, to je ta chvíle, která k nám přichází nezjednaná, nepředplacená, nenaordinovaná — jako čistý dar (12). — „A moje myšlenky? / Nemají jiných břehů / než snu, jenž míjí / Netřeba se bát, že zastaví je řeka / Bezpočet knih jsem pod svou lampou složil / Ale já nespoléhám na nikoho / abych je v jeho ruce vložil / Stačí mi úplně, když najdu snad / divoké husy, kterým bych z nich čet / v den podzimní, jenž se soumrakem slét.“ (Huang Tingjian, 1050–1110 n. l.).

</section>
