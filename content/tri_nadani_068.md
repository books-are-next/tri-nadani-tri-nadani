---
title: "6\\.\_Harmonie"
contentType: poetry
---

<section>

_Hustý soumrak na sám konec jara  
za červánky slunce   nežli roztaje  
V okapech zní vánky jako duté zvony  
Flétny vystřídají šalmaje_

</section>

<section>

_Privilegií jsou všude mraky  
Neber zbytky   co kde rozsety  
Jen co zvedneš   možno zblízka spatřit  
Po čem prahneš   vzdaluje se ti_

</section>

<section>

_Dosáhnout to   není věcí síly  
Chtěním jenom ztrácíš   Pýcha bez ceny  
Jak se mísí pateřice chutí —  
tak lze dobrati se divu souznění_

</section>


<section>

Názvu básně dominuje „ústraní“, v originálu je to slovo velmi často užívané v textech čínského estetického myšlení s takovými konotacemi jako stát stranou, stranit se, lenost, ale i výjimečnost. Volbu českého ekvivalentu ovlivnil závěr básně, ve kterém se autor dovolává jednoho z největších čínských básníků — Tao Yuanminga (365–427 n. l.). O tomto básníku se dá říci, že svým nepříliš rozsáhlým dílem pootočil dějiny čínského lyrismu směrem k jeho radikální humanizaci a zvnitřnění. Cestou k tomuto obratu mu byla cesta zpátky, cesta k sobě, cesta do ústraní a tichý život v něm. To byly ty jeho _Návraty_, jak se ostatně jmenuje český výbor z jeho veršů (M. Ryšavá, J. Hiršal). — K poslednímu verši je dobré říci, že podzim byl jakýmsi typickým lyrickým stavem Tao Yuanmingových básní. Jeho květinou pak byla chryzantéma, což byl nakonec i atribut jeho imaginárních portrétů: „Ač všechny pěšiny zarostly travou / sosen a chryzantém zbyl celý lán… Bělavé obláčky líné stoupají z modravých kopců / tam ptáci znaveni letem zas mávají k starému lesu vstříc / Slunce už pomalu hasne a tiše se k západu sklání / já ještě hladím kmen sosny, tak vzdálené od druhých.“ (Tao Yuanming v básni _Návrat_).

</section>
