---
title: "10\\.\_Nenucený půvab"
contentType: poetry
---

<section>

Je to jíva — to co září skví se  
Je to květ — co pýchou   co se honosí  
Jarní město: broskvoně a švestky  
Podzimková řeka: trsť a rákosí

</section>

<section>

Tamten druh tvůj jak by dosud tady  
někde blízko nebe   kousek od kraje  
Nefritová ručka máchá prádlo  
Bere do úst liči   Čerstvé chutná je

</section>

<section>

Vůně paní Ban   A   dívky Song jsou krásné  
Dcera Nesmrtelných na krok červánkům  
Vystoupati síní   Vcházet do pokojů  
Dostihnout dva Wangy   po nichž je ten dům

</section>


<section>

To, co je úplné, to skutečně velké, se ztrácí v blátě, ztrácí se v pohyblivých píscích života; je nevýslovné, je neuchopitelné v tvaru, je věčná proměna (1–4). — Světlo kolem nás nepřichází zvenčí, je jako do noci zářící démant, jenž je kdesi uvnitř (5–6). — Buddha jednou místo obvyklého úvodu ke své řeči vzal do prstů květinu, zvedl ji do výše očí a ukázal shromážděným. Pak ji beze slova odložil, dávaje najevo, že vyčerpal, co chtěl říct. Žáci ustrnuli, ničeho nechápajíce. Jediný Kasjapa porozuměl a usmál se. Po Buddhově smrti byl jmenován prvním patriarchou. To, co hledáme, je mimo slova (12).

</section>
