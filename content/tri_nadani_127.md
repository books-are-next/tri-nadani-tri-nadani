---
title: "11\\.\_Úplnost nevysloveného"
contentType: prose
---

_Závěj sněhu tratící se v blátě  
otisknout se do ní — to je umění  
Vyhladiti zlato   Utvářeti písek  
Čáru vést   a tím blíž stavu proměny_

  

_Ta největší krása zůstává tam uvnitř  
obdařena mocí kdeco rozzářit  
Z Velikého meče   co uložen v truhle  
do čtyř stran se lije démantový třpyt_

  

_Honosná kdys stéla se zašlými znaky  
Strun zbavená hudba časů minulých  
Ze země se chlípí nepatrný klíček  
Vzít květ mezi prsty   A najednou smích_
