---
title: Ediční poznámka
contentType: prose
---

  

Naše překlady vznikaly z originálních čínských textů, tak jak jsem našel v antologiích a publikacích dále uvedených: a) _Shipin_ _jijie_ (Komentované vydání Vlastností básníků), editoval a komentoval Guo Shaoyu, reprint Taipei 1974; b) _Lidai_ _shihua_ (Teorie básnictví v staletích), editoval He Wenhuan, reprint Taipei 1959; c) originální text Sikong Tuovy sbírky je dostupný také v Stephen Owenových _Readings_ _in_ _Chinese_ _Literáty_ _Thought_, Harvard University Press 1992, na str. 303–351; d) Huang Yueovu sbírku zahrnul Yi Jianhua do své reprezentativní antologie _Zhongguo_ _hualun_ _leipian_ (Antologie čínské malířské teorie) na str. 439–446, Peking 1957; e) originál Yang Jingzengovy sbírky opublikoval V. M. Alexejev ve sborníku Sovjetskoje vostokověděnije 1935. Ze všech tří sbírek pouze ta první — Sikong Tuova — se dočkala domácích komentovaných vydání, jež do určité míry usnadňují interpretaci. Básnické poetiky stály vždy v popředí zájmu čínských editorů a filologů. — Sikong Tuovu sbírku básnické poetiky jsem také dávno předtím, než jsme začali s Karlem Šiktancem pracovat na této knížce, přeložil zcela jiným způsobem do své _Knihy_ _mlčení_ alias _Tao_ — _texty_ _staré_ _Číny_ (1971, 1994). Vybrané básně z našeho společného překladu pak vyšly v monografickém „zenovém“ čísle Světové literatury 1992 (3).

O. K.
