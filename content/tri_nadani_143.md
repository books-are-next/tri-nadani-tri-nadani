---
title: "19\\.\_Útlá křehkost"
contentType: prose
---

<section>

_Stará sněžní husa ráda postává si  
sám divoký jeřáb v nebi bez hranic  
Duch je čirý — tíhu mají kosti  
Chuť je velejemná   Zvuky jako nic_

</section>

<section>

_I tam nejvýš na výsostech horstva  
jasno u vrcholků   tma je ve stržích  
Připomíná ti to křehkost čínských aster  
Na nefritu prachem usedavý sníh_

</section>

<section>

_Vzduch je plný veršů Jiao a Dao  
Po úsluhách kluzkých duše netouží  
Dá se o větru říct   že se bojí síly?  
Nařknout mladý bambus z tlustých odnoží?_

</section>
