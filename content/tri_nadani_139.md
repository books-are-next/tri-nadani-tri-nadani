---
title: "17\\.\_Vzdušný tanec"
contentType: prose
---

_Stoupat vzhůru   strmě   podle vlastní vůle  
je umění štětce — v soustředění sil  
Bílý oblak krouží   svíjí   rozvíjí se  
Bájný Peng z vln moře k nebi vyrazil_

  

_Kolik skomírání   kolik zmrtvýchvstání  
vše je samo sobě mírou na vahách  
Tak jako se váží bledá něžnost dýmu  
Tak jako se váží červánkový nach_

  

_Fénix vstává — vylétají draci  
Pády skal   Suť mraků prchlá beze stop  
ve vínovém rauši odhání své vzory  
pod blikavou lampou   ne větší než bob_
