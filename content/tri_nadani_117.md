---
title: "6\\.\_Oproštění"
contentType: poetry
---

<section>

Trhat zase novou svěží trávu  
pálit vůně pro ty   kdo budou žít dál  
Smekat se jak zmije   Jako vydra prchat  
Rozumem pak stačíš vyléčit svůj žal

</section>

<section>

Jádra cedru pomůžou prý vzrůstu  
Recept spoléhal se na Nebeskou myš  
To nemá co dělat se Zeleným měšcem  
v Prostých otázkách to sotva objevíš

</section>

<section>

Bít se v prsa   Sám si na dlaň kreslit  
A naráz tak čisto a tak svěže ti  
jak by v tobě lékem všechno obvázáno  
Takže málokdy to sejde z paměti

</section>


<section>

Velký hrnčíř Gunwu vyráběl rituální nádoby vládcům dynastie Xia (2205–1766 př. n. l.). Bájný mečíř Ganjiang se svou ženou Muoxie se proslavili výrobou zázračných mečů. — Tráva je už od Konfuciových _Hovorů_ symbolem ohebnosti, poddajnosti. Pro Konfucia byla tráva obrazem malých lidí, kteří se ohýbají pod vlivem těch velkých, kteří jsou jako vítr. Yan Zhenqing (7) byl velký tangský kaligraf z 8. stol. n. l. (četli jsme o něm už v páté básni malířského cyklu, kde byla řeč o majestátu). Ouyang Xun (7) byl velký tangský spisovatel a kaligraf ze 7. stol. n. l. (otec ještě slavnějšího básníka a kaligrafa Ouyang Xiu, známého z mathesiovské variace _Pavilon_ _starého_ _bumbalisty_). — Yu Shiji (8) byl hodnostář a kaligraf ve stylu konceptního a úřednického písma, který působil za dynastie Sui, za císaře Yanga (605–617 n. l.), velkolepého budovatele mocných projektů a neúspěšného zakladatele nové říše. — Chu Suiliang (8) byl mistr ve stylu pravidelného a úřednického písma, hodnostář zakladatele velkých Tangů (618–907 n. l.) (8).

</section>
