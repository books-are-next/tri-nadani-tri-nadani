---
title: "6\\.\_Klasická krása "
contentType: prose
---

_S nefritovým džbánem jde nakoupit jaro  
Rádi za déšť   za doškový dům  
sesedli se uvnitř moudří muži  
zprava zleva pobok krásným bambusům_

  

_Zaskví-li se k ránu bílý oblak  
z krytů letí ptáci   které tajil sad  
Citera půl spící   v zelenavém stínu  
Srázy nad hlavami letí vodopád_

  

_Tváře bledé jako chryzantémy  
Beze slova sněží kvítí v zeleni  
Napsat jak se dějí roční doby!  
Aby jednou řekli: Je to ke čtení_
