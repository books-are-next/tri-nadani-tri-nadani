---
title: ''
contentType: prose
---

<section>

Název básně znamená jedno — kaligrafovou základní vlastností je volnost, je lehkost, s níž se dává unášet širými prostory nebe, oceánu; svobodný a lehký jako ryba ve vlnách, jako luňák ve větru. Žádná pouta, žádné opravy, žádné závazky a ohledy. Děj se co děj, jeho suverenita je první a poslední jako přikázání i poslání! — „Malé poznání se míjí s velkým… Horský strom roste, aby byl jednou poražen; smola živí plamen, aby v něm posléze shořela; skořicovník je chutný, a proto jej osekávají, lakový strom je k užitku, a proto jej podřezávají. Lidé si vesměs uvědomují užitečnost toho, co je k užitku. Nikdo však nezná užitečnost toho, co je k neužití.“ (_Mistr_ _Zhuang_).

</section>
