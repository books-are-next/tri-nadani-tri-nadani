---
title: ''
contentType: prose
---

2. Smírná odtažitost

_Prostota byt má v odmlce a tichu  
V tajemném stroji světa plném zázraku  
Kde Velké souznění   z nějž piješ  
Kde sirý jeřáb zve tě do mraků_

_Jako když v šatech blahodárný vítr  
něžně se hýbe   něžně sedá si  
Slyšíš   jak pnou se bambusové stvoly  
A krásu slyšet   jak se navrací_

_Co při potkání zdá se nehluboké —  
to při dotyku mizí vzápětí  
Podobnost tvarů je tu nejspíš zbytná  
Natáhni ruku po ní   Uhne ti_
