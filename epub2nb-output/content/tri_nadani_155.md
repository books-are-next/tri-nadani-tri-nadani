---
title: "Zápis a\_výslovnost čínských slov"
contentType: prose
---

<section>

1) Všechna čínská slova a jména jsou psána čínskou verzí latinky, zvanou pinyin.

2) Základní fonologickou jednotkou čínštiny je slabika.

3) V čínské slabice rozlišujeme _iniciálu_ (počáteční souhlásku) a _finálu_ (zbytek slabiky).

4) Iniciály jsou bezpřídechové a _přídechové_.

5) Bezpřídechové jsou _b_ /p/, _d_ /t/, _z_ /dz/, _zh_ /dž/, _j_ /_i_/, _g_ /_k_/.

6) Přídechové jsou _p_ /ph/, _t_ /th/, _c_ /cch’/, _ch_ /čch’/, _q_ /č’/, _k_ /kh’/.

7) Z ostatních iniciál zaslouží pozornost _sh_ /s’/, _x_ /měkké s’/, _h_ /ch/, _r_ /_ž_/, _y_ /j/.

8) Z finál zaslouží pozornost -ong ( vyslov jako -ung), -_u_ (po iniciá­lách j, q, x a y vyslov jako německé ü), -_i_ ( po iniciálách z, c, s, zh, ch, sh, r jen hlasné protažení předchozí iniciály), -_ng_ (vyslov jako nosovku v angl. „king“), -er (vyslov podobně jako finálu v amer. „sir“).

9) U některých slov respektujeme zavedenou podobu, například čínskou slabiku Dao (Cesta) v internacionálním slově „taoismus“. V osobních jménech však dodržujeme současný čínský pravopis; tudíž je básník Li Bo (nikoli Li Po), je básník Du Fu (nikoli Tu Fu), je básník Tao Yuanming (nikoli Tchao Jüan-ming).

10) Zaváděním dnes mezinárodně legitimního zápisu čínských slov stvrzujeme nejen čínskou kulturní identitu ale i kulturní identitu vlastní. Součástí české gramotnosti je, že píšeme Shakespeare a nikoli Šejkspír, Don Quijot de la Mancha a nikoli Don Kichot de la Manča, Don Juan a nikoli Don Chuan.

> _O. K._

</section>
