---
title: "18\\.\_Skutečnost"
contentType: poetry
---

<section>

_Aniž jejich smysl utopí se v hloubce  
nejprostší vem slova   co jich v tobě jest  
Potkáš-li však náhle v ústraní kde muže  
jako by jsi zahlíd pravé srdce Cest_

</section>

<section>

_Tam kde klikatí se čirá bílá voda  
tam kde v modrých sosnách potlouká se stín  
jeden příchozí tu bral na zátop dřevo  
jeden příchozí hrál na citeru qin_

</section>

<section>

_Cit i přirozenost dosáhly tak svého  
Zázraku   jenž není jen tak k vidění  
Toto setkání snad seslalo nám nebe  
I ten tón   Tak jemný   jentaktak že zní_

</section>


<section>

Báseň začíná obrazy pustošivých živlů, obrazy, jež podle čínských komentářů vyvolávají právě takový pocit, takovou náladu: truchlivý smutek, deprese, melancholie, myšlenky na smrt, marné volání po úlevě. — Druhá sloka převádí přírodní analogii k věci samé. Základním zdrojem truchlivosti je pocit pomíjivosti života (5) i jeho marnosti (6). Život se míjí s tím, co je věčné, byť by to bylo nepojmenovatelné (7); současnost se míjí s velkou minulostí (8). Už není géniů, není hrdinů, kteří by odvrátili zánik Cesty: „Není to všude kolem jen pomíjivá krása? / A co ji čeká? Co z ní za čas zbude?“ (Tao Yuanming, _Návraty_). — Poslední sloka je obrazem marnosti, nostalgie, melancholického podlehnutí. List po listu padá ztišeným prostorem, déšť prosakuje zrezavělým mechem. Vůně tlení, hořce sladká pachuť zániku (11–12).

</section>
