---
title: "13\\.\_Odříkání"
contentType: poetry
---

<section>

_Těm   kteří si nepěstují vnějšek  
vnitřní krása ubýt nemůže  
Hrubý šat a nepěstěná hlava  
povždy znakem slávy pro muže_

</section>

<section>

_Spletené   se zpustlé řeky kříží  
hory plné strmých rozeklaných stěn  
Tmoucí   sytě tyrkysový rákos  
Jinovatka   než ji rozsvěcuje den_

</section>

<section>

_Jdi   Opláchni olovo a štětec  
k svému jménu   k poctám nevšímavý buď  
Pravý dobrý čaj si uchová svou sladkost  
Olivy až pozdně přiznávají chuť_

</section>


<section>

Téma uvádí lyrická situace první sloky: vysoký měsíc — vržené světlo — ztichlá citera — hruď prosycená směsicí vůní (1–4). Pětistrunná citera _qin_ (3) patřila k výbavě každého roduvěrného literáta. Obraz ztichlé citery se často objevuje v textech básníků a v jejich poetikách jako ono imaginativní echo. Ještě radikálnější je metaforický výraz „citera beze strun“, citera němá a přece výmluvná. Ke kultu tohoto nástroje přispěl Xi Kang (223–262 n. l.), jeden ze Sedmi moudrých bambusového háje, svou poemou Popisná báseň o citeře. — Tak jako tóny citery existují co nejintenzivněji v naší imaginaci, tak i vůně nepůsobí jen na naše čidla, ale v analogickém smyslovém dojmu se uchovávají v našem nitru (4). — Spěchající jeřábi mizící v mrazivé mlze, slivoňové kvítky popadalé na hladinu jsou známky předjaří, prvního probouzení ještě zkřehlé, ale již nezadržitelné krásy. První dvojverší (5–6) druhé sloky je krajinářskou metaforou k druhému dvojverší (7–8) téže sloky.

</section>
