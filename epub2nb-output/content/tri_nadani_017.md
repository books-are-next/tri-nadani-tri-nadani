---
title: "5\\.\_Vznešená starobylost"
contentType: prose
---

_Podivín je básník   jde svou cestou  
v ruce blízko srdce   lotosový květ  
Vpředu nekonečno   Nedozírnost věků  
Za ním tma   A ve tmě stopy nevidět_

  

_Východ rozsvěcují hvězdy Medvědice  
Blahodárný vánek stoupá za lunou  
Tyrkysově tmí se strmá hora Hua  
Tiše čisté zvony vyzvánějí tmou_

  

_Na nic nečekajíc   zbavená všech hranic  
duše mocna všeho   co ji oprostí  
Sám tak Žlutý císař   Tak sám císař Yao  
Kdesi na počátku Dávné věčnosti_
