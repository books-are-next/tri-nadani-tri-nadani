---
title: ''
contentType: prose
---

<section>

Kaligraf musí být schopen povznést se, vytrhnout se z uspěchaného triviálního času, splynout s oním pomalým rytmem dne a noci po spirálách lunárních cyklů. — „Náhodou jen tak jsem vsadil jívu / jen tak obyčejnou jako jívy jsou…“ (5–6) Tak věci jsou, jak jsou; v pozadí zazní známá přezdívka Buddhy, jméno Bhútatathatá, to jméno znamená „Takovost“. — Věci jsou, jak jsou; kde se vzal, tu se vzal, přehnal se déšť, ozvěnou se nese tiché bubnování větrem hnaných poryvů lijáku (7–8). — Být čirý, být prázdný, opojený tuší, se srdcem otevřeným, s dechem pulsujícím, prostý všech a všeho, zbaven všeho, co ruší (9–12).

</section>
