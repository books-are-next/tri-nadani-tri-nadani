---
title: ''
contentType: prose
---

9. Zdobná sličnost

_Duch je provždy boháč   Urozenost sama  
marně zlato doufá   že ho oslepí  
Neb co jednou bujné   hyne s prvním suchem  
Co se zdálo útlé   přehluboko dlí_

_Břehy postříbřené zbylou tříští rosy  
Meruňková červeň kmitá ze křovin  
Rozsvícený lunou   sličný dům se vzpíná  
Přes most malovaný smaragdový stín_

_Po kraj plné čeká v zlatých číších víno  
Kdo se první chopí loutny pro hosty?  
A to pak už samo bezezbytku stačí  
bychom přemoženi krásnou libostí_
