---
title: "14\\.\_Čisté dálky"
contentType: prose
---

<section>

_Převysoko na terase měsíc  
lije čistotné své světlo po zemi  
Citera si dříme na kolenou  
Hruď se plní okolními vůněmi_

</section>

<section>

_Jeřábi se řítí do mrazivé mlhy  
Slivoňových květů bledá hladina  
To   na co jsi ještě ani nepomyslel  
už tvůj štětec znáhla začíná_

</section>

<section>

_Toto všecko — i lék na průměrnost  
Či snad také pomoc nadaným  
Přinucení?   Ale koho?   K čemu?  
Násilí?   A na kom?   A co s ním?_

</section>
