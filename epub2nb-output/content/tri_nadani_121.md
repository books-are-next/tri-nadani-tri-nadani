---
title: ''
contentType: prose
---

8. Rázné vytasení

_Jednolitý duch podoben vodě  
s nosorožím rohem ostrým do krve  
Peng se křídlobitím dere k Mléčné dráze  
Kohout s polednem až skřeká poprvé_

_Lehký vzmach   a jak když scvaknou nůžky  
Křehkost po kaštanu smutně zavoní  
Zde skořápka liči   Zde lotosů víčka  
Bambusem ti přítel   Žena slivoní_

_Nebezpečný útes hotoví se k pádu  
Vlaštovka se střemhlav snáší na svou stráň  
Ledovaté vlny dcery Nesmrtelných  
Svět veškeren — skvoucí čirý porculán_
