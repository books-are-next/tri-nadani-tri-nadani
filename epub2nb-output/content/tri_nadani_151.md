---
title: "23\\.\_Velkorysost"
contentType: prose
---

_Jako nebe — zde ten prostor prázdna  
Jako moře — zde ta široširá níž  
Ryba skáče z vody   Luňák letí  
Duch je živé vody trysk a tříšť_

  

_Ani svázán pouty   Ani rozptýlený  
žádné škrty   žádné uhlázení hran  
Uvolněný pás — a klobouk vzhůru  
vyhrnutý rukáv — límec dokořán_

  

_Papír jako brokátové sukno  
Šat z něj zvyšívaný vydá na esej  
Z všeho vysvlečený   věčně nad ním sedí  
v chladném čistém větru — děj se kde co děj_
