---
title: "17\\.\_Proměnlivost"
contentType: prose
---

_Ledňáčková zeleň šplhá kozí stezkou  
na veliký Taihang skrytý v oblacích  
Nefritem se řine tajuplná mlha  
Z luk se vůně květin líně potácí_

  

_Porozumět času   to je naše síla  
Tón tibetských píšťal duje z povzdálí  
Tiše odcházejí   tiše vracejí se  
Ztajené   ač neznat že se skrývaly_

  

_Vítr z bájných Pengů mávajících křídly  
Vír se divým kruhem v řece roztáčí  
Dao není nástroj vhodný k užívání  
Toť i kruh   I čtverec   Vždycky jinačí_
