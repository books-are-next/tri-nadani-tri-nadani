---
title: ''
contentType: prose
---

9. Pozorná vážnost

_Nadarmo se struna nenapíná  
chceš-li rovné tóny přesně rozeznět  
Zprůsvitnělá zeleň — barva vody  
Celistvost a přísnost — obřad napohled_

_Sedlina Du Kanga na dně číše  
čiře procezena   na rtech sládne ti  
Ležením Zhou Yafu v Něžných jívách  
nesměl ani vládce jen tak projeti_

_Podstata si žádá prostotu a ryzost  
Vážnost žádný vrtoch nikdy nevítá  
Oči na kružidle míří k úhelníku  
k Osmi pravidlům zde cesta ukryta_
