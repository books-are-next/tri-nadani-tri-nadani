---
title: ''
contentType: prose
---

16. Smysl pro rytmus

_Gongsun mistr boje tančí s meči  
Víří   Vzlétá vzhůru   Padá vzápětí  
Do toho tak prozřít   Do toho tak vstoupit  
Štětec vzít   a předvést kdo jsi vlastně ty_

_Volavky se řadí   Husy letí v šiku  
Jíní v plískanici   v mlze začlo tát  
Pár rybářských prutů ukazuje hroty  
Do podpaží stoupá neznatelný chlad_

_Světlé tóny ze Zvučného zvonu  
Echo v trámech krouží   ruší dávný klid  
Tajemství se zmocnit!   Vyzkoušeti zákon  
Do varhánků zadout   a sheng rozeznít_
