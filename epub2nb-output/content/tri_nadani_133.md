---
title: ''
contentType: prose
---

14. Proměny

_Nápodoba štětcem tvrdá je a žlutá  
Napříč tisícletím jedny koleje  
Odtáhneš však ruku   a cos nového tu  
Povětří i mračno   Každé jiné je_

_Stačí rozmáchnout se   písčina se třese  
jedna dlouhá vlna v trojím zlomení  
Všecko náhle střemhlav   Sem i tam   I vzhůru  
Tryskající zřídlo chrlí kameny_

_Z nebytí je bytí samo sebou  
Krásné husté kapky   Nefritový prach  
Divuplná ruka v širém volném prázdnu  
Jasný duch se topí v sněžných lavinách_
