---
title: ''
contentType: prose
---

21. Pozorná přičinlivost

_Shi Jian nes memorandum k trůnu  
a v jediném znaku čtvermo pochybil  
Přičinlivosti   té není nikdy nazbyt  
V malichernosti však darmo hledat cíl_

_Komu v hrudi všechno jasné zdá se  
z celé duše   z vědění co v ní —  
bohatý je v tisícerých svazcích  
V jednom slově však je chudobný_

_Na to si dej pozor   na to mysli  
chceš-li najít místo   jež ti osudem  
A z té třípalcové násadky se stane  
příbytek v němž věčnost ráda pobude_
