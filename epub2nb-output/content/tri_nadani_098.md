---
title: "21\\.\_Pozorná přičinlivost"
contentType: poetry
---

<section>

_Shi Jian nes memorandum k trůnu  
a v jediném znaku čtvermo pochybil  
Přičinlivosti   té není nikdy nazbyt  
V malichernosti však darmo hledat cíl_

</section>

<section>

_Komu v hrudi všechno jasné zdá se  
z celé duše   z vědění co v ní —  
bohatý je v tisícerých svazcích  
V jednom slově však je chudobný_

</section>

<section>

_Na to si dej pozor   na to mysli  
chceš-li najít místo   jež ti osudem  
A z té třípalcové násadky se stane  
příbytek v němž věčnost ráda pobude_

</section>


<section>

Šťastná chvíle události tvorby je chvíle vzácné inspirace, vzácné jako setkání s Nesmrtelným (1–2). Tato vzácná inspirace je však co platná jen tomu, kdo je k ní připraven zažitou zkušeností svých učitelů i poznáním estetického řádu věcí i života. (9–10) Tak se inspirace snoubí s věděním, současnost s minulostí. — Sláva (9) i kariéra (10) — to všechno jen tarasí svobodný proud našich představ, jimiž se nechává unášet srdce i ruka, štětec i tuš v okamžiku tvorby. To je smysl závěrečného dvojverší (11–12). — „Slavné je zajisté rozprášit vojsko / pomocí myriád býků nesoucích oheň / ale výsledky se podobají stopám racků / na písku jezer, v písčinách řek…“ (Lu You, 1125–1209 n. l.).

</section>
