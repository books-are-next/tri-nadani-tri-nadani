---
title: "10\\.\_Podivuhodné otevření"
contentType: poetry
---

<section>

_Není zas tak těžké stvořit zemi  
Tíž se zbavit štětce   co se vrhá v let  
Než je založena dlouhá rovná cesta  
je třeba se nejprv džunglí prokácet_

</section>

<section>

_Melancholií jsou uvnitř hory  
z tajemství však naděj překročit svůj stín  
Umění vždy žene k božské nádhernosti  
Před kterou i nebe čím dál míň_

</section>

<section>

_V jeskyních tam skrytých v tichu nebe  
na ostrovech rajských   co mu po čase!  
Bubnujeme dlaní na veřeje věků  
Brána   skřípající   pootvírá se_

</section>


<section>

O neblahých důsledcích přemíry zákonů-pravidel-návodů a o tom, že je dobré je sice znát, ale ještě lepší se jich v pravý okamžik zbavit. — Přirovnání štětce k rádlu má význam štětce jako prostředku obživy (5). Ano, lze brát malířské umění jako prostý a přece počestný způsob obživy, ale autor ihned připomíná očistnou funkci tohoto umění. Souvislost té první — triviální — úrovně malířství s výchozí otázkou ulpívání na pravidlech je zřejmá. V závěrečné sloce (9) se hovoří o posbírání, ne o sklizni, ale o poklizení, kterým se opětovně zdůrazňuje, že malíř stejně jako básník sbírá, co přírodou již předem je tu dáno, že umění je v nalézání. — „Na jaře švestky a sníh / soupeří v kouzlech / Nikdo z nich / nechce se přiznat k porážce / Sklíčený básník ve svém pavilonu / užívá marně štětců v skladbách popisných / Švestky ovšem musí ustoupit sněhu / pro jeho tři podíly na bělosti / ale sníh je přemožen / jediným dílem vůně švestkové“ (Lu Meipo, 12. stol. n. l., v Holanových _Melancholiích_).

</section>
