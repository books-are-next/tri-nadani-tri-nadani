---
title: "16\\.\_Okrouhlá úplnost"
contentType: poetry
---

<section>

_Zem   jak by se podobala míse  
Bambusový klobouk   nebe znamení  
Deset tisíc symbolů v té dálce  
Čtverec — střetnou-li se — v kruh se promění_

</section>

<section>

_Malířství   je jedno ze stvoření  
Není-li též samo stvoření  
Z okrouhlosti příval energie  
Úplnost — hlad ducha po dovršení_

</section>

<section>

_Zář té harmonie pne se jako duha  
věci kolem krásné skvělým půvabem  
To je cesta   jak stvořit co žádáš  
Žír i azur   Nebesa i zem_

</section>


<section>

Výchozí paradox: podstata hor není v jejich výšce, nýbrž v jejich hloubce. Tak jako podstata lesů není v množství stromů, ale ve vzrůstu jejich kmenů. Smysl první sloky je, že podstata a tajemství věcí není v tom jejich vnějším, co se tak jeví, ale v tom vnitřním, co se na první pohled jako to podstatné nevystavuje. — Druhá sloka tuto devízu převádí do myšlení a konání malířova. — Třetí sloka ukazuje na cestu, po níž se malíři velká krajina světa otvírá. Toulání, ona cesta, jež se povrchnímu pohledu jeví bez cíle, jako cesta necesta. Připomíná se Mistr Zhuang (asi 365–290 př. n. l.), první kapitola jeho knihy. Jeho velké a malé cíle, velké a malé užití, užitečnost neužitečného (Mistr Zhuang, _Vnitřní_ _kapitoly_).

</section>
