---
title: "10\\.\_Nenucený půvab"
contentType: prose
---

_Je to jíva — to co září skví se  
Je to květ — co pýchou   co se honosí  
Jarní město: broskvoně a švestky  
Podzimková řeka: trsť a rákosí_

  

_Tamten druh tvůj jak by dosud tady  
někde blízko nebe   kousek od kraje  
Nefritová ručka máchá prádlo  
Bere do úst liči   Čerstvé chutná je_

  

_Vůně paní Ban   A   dívky Song jsou krásné  
Dcera Nesmrtelných na krok červánkům  
Vystoupati síní   Vcházet do pokojů  
Dostihnout dva Wangy   po nichž je ten dům_
