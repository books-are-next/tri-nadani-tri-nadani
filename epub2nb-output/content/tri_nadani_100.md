---
title: "22\\.\_Neohrožená pohotovost"
contentType: prose
---

<section>

_Stává se to vzácně   Jak bys potkal  
Nesmrtelného kdes prostřed oblaků  
Jak by proti tobě bájný oř se vzepjal  
Kosti   Srst   A síla mocná zázraku_

</section>

<section>

_Zář   co tane z našich učitelů  
věčně zpytována nedává nám spát  
Plný dech jde ruku v ruce s rytmem  
S krásou věcí navrací se řád_

</section>

<section>

_S polednem se rozvírá květ slávy  
S jitrem skvělý fénix vzlétá výš a výš  
Začnem-li se brodit proudem těchto představ  
stávají se hrází   proudu na obtíž_

</section>
