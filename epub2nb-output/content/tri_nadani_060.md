---
title: ''
contentType: prose
---

2. Oduševnělé mistrovství

_Oblaka se paří   Draci mění tváře  
jaro budí květem stromy po kraji  
Početí   a nová stvoření jen v tobě  
V srdci? V ruce?   Čekej Ať si konají_

_I kdyby ti přáno sebevíc té krásy  
neproslavíš rod svůj sebemíň  
Na podobě   na myšlence pracuj  
Trpělivě   Bez křiku se čiň_

_A jestli se jednou domůžeš té výše  
co víc čekat?   Odměny jsi práv:  
v dlouhém proudu tísní se tví žáci  
klikatí se zástup šedobílých hlav_
