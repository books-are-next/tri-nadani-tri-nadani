---
title: "6\\.\_Klasická krása "
contentType: poetry
---

<section>

S nefritovým džbánem jde nakoupit jaro  
Rádi za déšť   za doškový dům  
sesedli se uvnitř moudří muži  
zprava zleva pobok krásným bambusům

</section>

<section>

Zaskví-li se k ránu bílý oblak  
z krytů letí ptáci   které tajil sad  
Citera půl spící   v zelenavém stínu  
Srázy nad hlavami letí vodopád

</section>

<section>

Tváře bledé jako chryzantémy  
Beze slova sněží kvítí v zeleni  
Napsat jak se dějí roční doby!  
Aby jednou řekli: Je to ke čtení

</section>


<section>

První dva paralelní verše (1–2) rozvíjejí metaforu dosahování ryzosti, ryzí čistoty, čiré ryzosti. Je to ten proces, jímž se básníkova duše i řeč zbavují plev, zbavují se hlušiny. — Prázdná tůň (5) je symbolem hluboké prázdnoty, hlubokého vyprázdnění, hluboké prázdnoty, jež je znovu čirá a takto čirá i tichá a zrcadlící. Řada obrazů (tavba, tůň, bronzové zrcadlo, jasná luna, mihotavé hvězdy, prchavé vody a znovu rozsvícený měsíc) sleduje atmosféru čistoty ve smyslu nezkalené opravdovosti, ve smyslu čistoty nikoli dané, nýbrž zjednané, ve smyslu stavu očištění.

</section>
