---
title: "20\\.\_Okrouhlá plnost"
contentType: prose
---

_Vlaštovka se vznáší — jak jí nezávidět?  
Mít tu lehkost ruka   roztancuje se  
Jak je krásný něžný nefrit na náramku  
Něžnost   jež na sobě nic už nesnese_

  

_Zlatým pásem kamélie spjaty  
Červený kruh máků obepíná lán  
Olověná bělost císařovým dámám  
„Kotel“ pro císaře chladně nablýskán_

  

_Někdo přehodí si brokátové roucho  
Květ omamnou vůní   dáví se a žhne  
Čirým bleskem zasažen však v hloubi  
ten kdo říká:   Ne! Ne! Nedozírné… Ne!_
