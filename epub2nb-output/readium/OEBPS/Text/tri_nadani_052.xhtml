<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-26</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Je dobré porovnat tuto báseň s&nbsp;básní devatenáctou o&nbsp;Smutku. Obě básně připomínají omezení lidského života, jeho konečnost. Připomínají smrt a&nbsp;neradostné, bolestné stránky života. Na rozdíl od truchlivého, tíživého vyznění devatenácté básně báseň dvacátá třetí se vymaňuje z&nbsp;vlastně téže situace a&nbsp;ze stejného výchozího zjištění úlevným gestem smíření, soucitu a&nbsp;humorného nadhledu.&nbsp;— Celá první sloka opakuje lyrické zadání mnoha starších básní z&nbsp;doby kolem počátku našeho letopočtu (1–4).&nbsp;— Druhá sloka se utíká k&nbsp;osvobozujícímu doušku alkoholu (5) a&nbsp;k&nbsp;zapomnění (6), k&nbsp;samotě (7) a&nbsp;přátelství (8).&nbsp;— Třetí sloka se otvírá nové cestě, její písničce a&nbsp;holi, oněm věčným atributům putování. Smrt je s&nbsp;každým z&nbsp;nás (11), ale dívej se k&nbsp;Jižním horám (12), symbolům stálosti a&nbsp;věčného trvání (proti pomíjivé smrtelnosti nás lidí): „Zájezdním hostincem můj domov dnes / jsem tu jen host, co brzy zas půjde / Půjdu! Leč kam chci dojít, kam? / K&nbsp;starému domovu, jenž v&nbsp;Jižních horách je skryt.“ (Tao Yuanming, <span class="MLP-znak-kurziva-11b">Návraty</span>).</p>
		</div>
</body>
</html>