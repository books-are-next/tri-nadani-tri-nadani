<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-8</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Básník je svůj, věrný sám sobě, nemůže jinak, jinak by nebyl. Jít svou cestou (1) je pravdivost <span class="char-style-override-1">zhen</span>, opravdovost taoistů a&nbsp;básníků; to není pravda, jež něco tvrdí (a&nbsp;druhé vylučuje), ale pravda, která je (i&nbsp;není); ne pravda logická, <span>nýbr</span>ž ontologická.&nbsp;— Druhý verš připomíná Výlet na Lotosový vrch božského básníka Li Taibo (Li&nbsp;Bo) z&nbsp;jeho písní <span class="MLP-znak-kurziva-11b">Na</span><span class="char-style-override-1"> </span><span class="MLP-znak-kurziva-11b">staré</span><span class="char-style-override-1"> </span><span class="MLP-znak-kurziva-11b">motivy</span><span class="char-style-override-1">,</span> tam, kde zpívá o&nbsp;svém setkání s&nbsp;Nesmrtelnou vílou v&nbsp;pohoří Hua (7); básník ji uviděl, držící lotos, právě když se vyšplhal na Lotosový vrch: „S&nbsp;lotosovým květem v&nbsp;běloskvoucí ruce / se vznášela bezbřehým prostorem / Ze šatu z&nbsp;duhy splýval dlouhý pás / a&nbsp;za ní vlál jak stoupala k&nbsp;obloze…“. —&nbsp;Věky, nedozírnost věků (3), tak jsme přeložili buddhistické kalpy (sanskrtsky), imaginární časoprostorové jednotky, předpokládající existenci nekonečného počtu světů plovoucích v&nbsp;prázdném prostoru; pojem kalpy a&nbsp;pluralitu světů přejali a&nbsp;přetvořili taoisté začátkem 4.&nbsp;stol.&nbsp;n.&nbsp;l. a&nbsp;od nich novokonfuciánci ve 12.&nbsp;stol.&nbsp;n.&nbsp;l. Současný cyklus, v&nbsp;němž se nacházíme, začal v&nbsp;r.&nbsp;67017 př.&nbsp;n.&nbsp;l. a&nbsp;konec tohoto našeho světa přijde v&nbsp;r.&nbsp;62583&nbsp;n.&nbsp;l.&nbsp;— Východní hvězdy souhvězdí Medvědice odkazují k&nbsp;taoistické kosmologii a&nbsp;její mapě nebeské klenby&nbsp;(5).&nbsp;— Poslední sloka je o&nbsp;prostoru, o&nbsp;nekonečném prostoru a&nbsp;oproštěnosti duše, duchovní velkosti, vznešenosti, jíž byly vzorem bájní hrdinové čínských dějin Žlutý císař (2697–2597 př.&nbsp;n.&nbsp;l.) a&nbsp;císař Yao (2356–2256 př.&nbsp;n.&nbsp;l.).&nbsp;— Nedozírnost kosmického prostoru i&nbsp;nedozírnost lidského času tvoří ten kříž, v&nbsp;jehož průsečíku se děje báseň.</p>
		</div>
</body>
</html>