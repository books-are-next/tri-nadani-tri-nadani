<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-9</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Nefritový džbán a&nbsp;jarní víno v&nbsp;něm (1) navozují atmosféru krásných schůzek literátů. Déšť čistí vzduch a&nbsp;omývá bambusy, přátele z&nbsp;říše rostlin, věčně zelené druhy báječných mužů. Bambus byl v&nbsp;Číně odjakživa symbolem ušlechtilého muže, symbolickým souputníkem muže pevného charakteru, obrazem jeho vytrvalosti.&nbsp;— Osamělý <span>obla</span>k je symbol samoty a&nbsp;stěhovavé volnosti; citera <span class="MLP-znak-kurziva-11b">qin</span> (kultovní strunný nástroj literátů) se odmlčela, aby udělala místo ozvěně padajícího vodopádu. „Přes lůžko hoví si citera má…“ (Tao Yuanming)&nbsp;— Chryzantéma vyniká jemnými barvami, je symbolem zdrženlivého půvabu, melancholické bledosti podzimních tváří (9): „Květ chryzantém má na podzim překrásné barvy / smáčené rosou je natrhám v&nbsp;záhoně svém / Plavím je ve víně, jež dává výhost smutkům / a&nbsp;vyhání tužby, jimiž mne spoutává svět…“ (Tao Yuanming)&nbsp;— Padající květy symbolizují míjení času. Čas, to je především ona tichá střída ročních dob (10).&nbsp;— A&nbsp;je nejvyšší metou básníků povědět čas, popsat, jak vypadal čas v&nbsp;čase a&nbsp;místě básně; a&nbsp;verše, jež toto dokázaly, jsou verše, o&nbsp;nichž možná jednou někdo řekne, že stojí za to je číst! (12)</p>
		</div>
</body>
</html>