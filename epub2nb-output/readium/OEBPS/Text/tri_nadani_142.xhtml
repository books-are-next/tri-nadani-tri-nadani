<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-72</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Útlá, břitká, zároveň křehká, taková je krása znaků, a&nbsp;o&nbsp;tom je tato báseň.&nbsp;— Ptáci nehnutě postávající (sněžní husy), nebo osamoceně křižující svým letem oblohu (jeřábi), to jsou příměry, jimiž se autor pokouší vysvětlit svůj pocit. O&nbsp;chuti řekne, že je sotva znatelná (srovnej druhou báseň sbírky o&nbsp;básnictví a&nbsp;šestou báseň o&nbsp;malířství), o&nbsp;zvucích řekne, že je lze sotva zaslechnout (autor užije slova ze slovníku Starého mistra: „Hledíce na něj, nevidíte je, jeho jméno: nevýraznost. Naslouchajíce mu, neslyšíte je, jeho jméno: nezřetelnost. Sahajíce po něm, nenahmatáte jej, jeho jméno: nepatrnost.“)&nbsp;— Vzduch je plný veršů tangských básníků Meng Jiao&nbsp;(751–814&nbsp;n.&nbsp;l.) a&nbsp;Jia Dao (779–843&nbsp;n.&nbsp;l.). Ovšem, tito básníci patřili k&nbsp;pozdějšímu okruhu tangských básníků kolem myslitele a&nbsp;státníka Han Yu, který inicioval hnutí za renesanci starých básnických, jazykových i&nbsp;etických hodnot. Chtěli být opravdoví, chtěli být prostí: „V&nbsp;tichu samoty naslouchám kapkám, jimiž se na hory snáší déšť.“ (Jia Dao). Melancholie byla jejich nejčastější tóninou. Autor cituje nejspíš právě tyto dva básníky, Meng Jiao a&nbsp;Jia Dao, protože to byli oni dva, kteří se stali po několika staletích terčem nevybíravé kritiky protagonisty songského lyrismu básnického i&nbsp;malířského: Su Shi (Dongpo, 1036–1101&nbsp;n.&nbsp;l.). Ve své kritice označil oba básníky za příliš křehké! Tato vlastnost je v&nbsp;názvu naší básně o&nbsp;kaligrafii.</p>
		</div>
</body>
</html>