<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-22</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Báseň začíná obrazy pustošivých živlů, obrazy, jež podle čínských komentářů vyvolávají právě takový pocit, takovou náladu: truchlivý smutek, deprese, melancholie, myšlenky na smrt, marné volání po úlevě.&nbsp;— Druhá sloka převádí přírodní analogii k&nbsp;věci samé. Základním zdrojem truchlivosti je pocit pomíjivosti života (5) i&nbsp;jeho marnosti (6). Život se míjí s&nbsp;tím, co je věčné, byť by to bylo nepojmenovatelné (7); současnost se míjí s&nbsp;velkou minulostí (8). Už není géniů, není hrdinů, kteří by odvrátili zánik Cesty: „Není to všude kolem jen pomíjivá krása? / A&nbsp;co ji čeká? Co z&nbsp;ní za čas zbude?“ (Tao Yuanming, <span class="MLP-znak-kurziva-11b">Návraty</span><span class="char-style-override-1">).&nbsp;—</span> Poslední sloka je obrazem marnosti, nostalgie, melancholického podlehnutí. List po listu padá ztišeným prostorem, déšť prosakuje zrezavělým mechem. Vůně tlení, hořce sladká pachuť zániku (11–12).</p>
		</div>
</body>
</html>