<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-18</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Vlastní přirozenost (1) a&nbsp;již tolikrát připomenutá opravdovost (2); v&nbsp;nich má básník svůj byt a&nbsp;na ně spoléhá. Opravdový, věrný své přirozenosti se nemýlí, neomylně sahá po tom pravém; v&nbsp;tom je jeho svrchované bohatství (3).&nbsp;— Sejmout si pokrývku hlavy (6), to je gesto uvolnění, to je i&nbsp;symbol okamžitého vymanění se z&nbsp;pout společenských, sociálních i&nbsp;politických. Tímto gestem jako by člověk zůstával s&nbsp;básní sám.&nbsp;— Stejně tak jako se básník vnějším gestem uvolnění (odhozením šátku) cítí osvobozený od všech závazků, tak také je svobodný vnitřně, uznává-li jen jeden čas, čas dne a&nbsp;noci, archetypální směnu světla a&nbsp;tmy, yin-yan-govou střídu (7–8).&nbsp;— Tak je ztotožněna oproštěnost, přirozenost vnitřní s&nbsp;tou poslední oproštěností vnější: den a&nbsp;noc se střídají, tak jako člověk dýchá. Co je koneckonců báseň, ne-li metamorfóza dechu v&nbsp;jeho prazákladním rytmu. „Vdechujeme a&nbsp;vydechujeme svět, se světem, v&nbsp;aktu, který je dechovým cvičením, rytmem, obrazem a&nbsp;smyslem v&nbsp;nedílné jednotě. Dýchání je básnický akt…“ (Octavio Paz, <span class="MLP-znak-kurziva-11b">Luk</span><span class="char-style-override-1"> </span><span class="MLP-znak-kurziva-11b">a</span><span class="char-style-override-1">&nbsp;</span><span class="MLP-znak-kurziva-11b">lyra</span>).</p>
		</div>
</body>
</html>