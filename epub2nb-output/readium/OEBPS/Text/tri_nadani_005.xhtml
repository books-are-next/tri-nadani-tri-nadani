<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-2</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ">
		<div>
			<p id="toc_marker-1" class="MLP-uroven2-kapitola">Předmluva</p>
			<p class="MLP-text-bez1radku para-style-override-1">Tři básnické sbírky v&#160;této knížce představují tři básnické poetiky tří lyrických umění, jež podle mínění starých Číňanů patřily k&#160;sobě a&#160;k&#160;člověku jako ta tři nadání, kterými mohl vyjádřit sebe i&#160;svůj byt, sdílený s&#160;ostatním přirozeným světem.</p>
			<p class="MLP-text para-style-override-1">Ty<a id="x.40375"></a>to tři básnické sbírky vznikly v&#160;rozpětí bezmála celého tisíciletí.</p>
			<p class="MLP-text para-style-override-1">Na počátku byl tangský básník Sikong Tu. Ten sepsal <span class="MLP-znak-kurziva-11b">Dvacet čtyři básní o&#160;vlastnostech básnických </span>(Ershisi shipin) na konci 9.&#160;století. Na sklonku zlatého věku čínské klasické poezie shrnul lyrickou zkušenost svého věku a&#160;vytěžil z&#160;ní pozoruhodný příspěvek budoucímu rozvoji ideje básnické.</p>
			<p class="MLP-text para-style-override-1">Po jeho vzoru malíř Huang Yue sepsal svých <span class="MLP-znak-kurziva-11b">Dvacet čtyři básní o&#160;vlastnostech malířských </span>(Ershisi hua pin) kolem roku 1800, tedy na konci bouřlivého rozvoje tušové literátské malby.</p>
			<p class="MLP-text para-style-override-1">Jeho sbírka inspirovala kaligrafa Yang Jingzenga na začátku 19.&#160;století k&#160;napsání analogických <span class="MLP-znak-kurziva-11b">Dvaceti čtyř básní o&#160;vlastnostech kaligrafických </span>(Ershisi shu pin), věnovaných tušové kaligrafii, jež byla v&#160;Číně s&#160;malířstvím bytostně spjata.</p>
			<p class="MLP-text">Všechny tři sbírky čteme jako souvislý rozhovor o&#160;třech aspektech lyrického vidění a&#160;výrazu. Skutečnost, že Huangova poetika malířství (<span class="MLP-znak-kurziva-11b">hua</span>) a&#160;Yangova poetika kaligrafie (<span class="MLP-znak-kurziva-11b">shu</span>) svou formou i&#160;dikcí navazovaly na onu první zakladatelskou Sikong Tuovu sbírku o&#160;vlastnostech básnických (<span class="MLP-znak-kurziva-11b">shi</span>), takové čtení sice nabízejí a&#160;usnadňují, ale vnitřní soumeznost všech tří poetik má hlubší kořeny. Evidentní souvislost tohoto poetického dialogu řeči roste z&#160;dějinné souvislosti čínského lyrismu, opírající se o&#160;bytostnou jednotu čínského estetického myšlení. Tu rozmetal teprve střet se západní modernou ve chvíli totální krize čínské společnosti na konci devatenáctého století a&#160;z&#160;ní pramenící ztráty kulturního sebevědomí v&#160;prvních desetiletích století dvacátého.</p>
			<p class="MLP-text para-style-override-1"><span>Tangský básník Sikong Tu je v&#160;Číně považován za zakladatele zvláštního žánru metabásní, básní o&#160;básnění. Na rozdíl od jiných básníků a&#160;básnících kritiků, příležitostně komentujících díla svých současníků i&#160;svých předchůdců, Sikong Tu se pokusil o&#160;ucelenou, básnicky autentickou definici poezie. Sikong Tuova autenticita je v&#160;trvalé ambivalenci, výrazové i&#160;hodnotové. Zatímco navenek navazuje na starší tradici katalogů a&#160;klasifikací, uvnitř každou definici okamžitě znejistí, zpochybní, zrelativizuje. Jeho dvacet čtyři vlastností básnických je vlastně nekonečně proměn jedné jediné ideje poetické. Zatímco kompozicí své sbírky jako by pokračoval v&#160;tradici katalogů a&#160;návodů z&#160;doby Východních Hanů (1.–2.&#160;stol.&#160;n.&#160;l.), úsečnou dikcí svých tetrasylabických veršů navazuje na taoistické mystiky Východních Jinů (327–420&#160;n.&#160;l.). Jeho dílo bylo vždycky matoucí, vždycky kontroverzní. Svého autora učinilo nesmrtelným. Dnes dokonce s&#160;ohlasem světovým. Sikong Tuovy metabásně nechybějí v&#160;žádné antologii teoretických a&#160;poetických textů dálněvýchodních a&#160;dnes je najdeme už i&#160;v&#160;každé vážnější antologii obecného myšlení literárního. Ostatně mají tyto metabásně své významné protějšky i&#160;v&#160;západní tradici (Friedrich Hölderlin, Stéphane Mallarmé, John Keats, Rainer Maria Rilke, Wallace Stevens, Jiří Kolář).</span></p>
			<p class="MLP-text para-style-override-1">Striktní oddělování přísně teoretického (vědeckého, analytického) přístupu k&#160;literatuře od literatury samotné, od její přirozené autoreflexe je až novějšího data. Toto oddělování nemá své důvody v&#160;literatuře samotné, ale je vyvoláno snahami získat pro kritiku statut vědy a&#160;tím ji legitimovat v&#160;epoše, která ztotožnila pravdivost s&#160;vědeckostí. Novopozitivismus povzbuzený dočasnými úspěchy lingvisticky inspirovaného strukturalismu v&#160;tom zašel nejdál. Dnes jsme v&#160;tom zdrženlivější.</p>
			<p class="MLP-text para-style-override-1">Podobně je tomu s&#160;tím, co je a&#160;není pravým předmětem a&#160;funkcí básně. Vždy budou básníci, kteří nebudou bráti ohled na to, k&#160;čemu byla poezie „především“ zamýšlena, a&#160;půjdou za ty pravé a&#160;jedině patřičné funkce poezie. Větší část didaktické poezie patří do toho „nepravého“ básnictví, aniž se nad tím kdo pozastavoval. Abychom nechodili daleko, Kolářův básnický traktát <span class="MLP-znak-kurziva-11b">Mistr</span><span class="char-style-override-1"> </span><span class="MLP-znak-kurziva-11b">Sun</span><span class="char-style-override-1"> </span><span class="MLP-znak-kurziva-11b">o</span><span class="char-style-override-1">&#160;</span><span class="MLP-znak-kurziva-11b">básnickém</span><span class="char-style-override-1"> </span><span class="MLP-znak-kurziva-11b">umění</span> (1957) patří k&#160;nejkrásnějším z&#160;těchto úletů básnické mysli ve chvíli, kdy se obrací k&#160;sobě samé a&#160;vede tu starou řeč o&#160;řeči, která je ostatně tak stará jako řeč sama.</p>
			<p class="MLP-text para-style-override-1">Nemáme v&#160;úmyslu předesílat těmto básním výklad v&#160;próze. Co jsme chtěli, to jsme dali do komentářů připojených k&#160;jednotlivým básním. Co jsme uměli, to jsme vyjádřili překladem.</p>
			<p class="MLP-text para-style-override-1">Překládali jsme v&#160;přátelském dialogu sinologa a&#160;básníka&#160;— z&#160;radosti a&#160;pro radost. Z&#160;radosti nad šťastným nálezem a&#160;pro radost z&#160;jeho sdílení.</p>
			<p class="MLP-text para-style-override-1">Potom, co jsme si takto vybrali svůj díl nálezného, vracíme tyto básně čtenářům.</p>
			<p class="MLP-dopis-podpis--I para-style-override-1">Oldřich Král a&#160;Karel Šiktanc</p>
		</div>
</body>
</html>