<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-5</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis"><span>To čínské slovo, pro něž jsme tu nakonec volili ekvivalent „odtažitost“, je z&nbsp;rodu těch čínských slov, jež mají těžko nahraditelný významový komplex, spojující smyslovou konkrétnost s&nbsp;abstraktní konotací estetickou. Navíc je to slovo, které se vzpírá překladu z&nbsp;důvodů hodnotových. Jak přeložit slovo, jež má v&nbsp;evropských slovnících takové ekvivalenty jako „bezbarvé, neslané nemastné, slabé, opuštěné, indiferentní, nijaké…“, a&nbsp;přitom zachovat jeho původní zásadně kladnou hodnotu. Tu se nevzpírá jazyk, tu se vzpírá celý ten vzorec kulturního chování a&nbsp;myšlení.&nbsp;— První verš druhé básně jako by ohlašoval kontrapunkt k&nbsp;energickému vyznění básně úvodní. Ticho (mlčení, odmlka) je předpokladem hlubokého bytí prostřed víru života. Souznění (harmonie) a&nbsp;dobrovolná hrdá samota napříč nekonečným prostorem (verše 3–4): to je způsob, jak slyšet neslyšné a&nbsp;vidět neviditelné, cítit to něžné, neskonale nepatrné, to unikavé, křehkost samu. Křehkost je jméno básně.&nbsp;— Jeřáb (4) byl vždy spojován s&nbsp;Nesmrtelnými, s&nbsp;bytostmi rajskými, božskými.&nbsp;— Podobnost (11), nápodoba, byly pro Číňany čímsi zbytným, podružným, od podstaty odvádějícím. Mimesis byla kategorií evidentně nižší, básnická idea čínská se zakládala v&nbsp;ideji symbolické.&nbsp;— Druhá báseň stojí proti první básni, tak jako proti sobě stojí a&nbsp;k&nbsp;sobě se vážou první dva hexagramy </span><span class="MLP-znak-kurziva-11b">Knihy</span><span class="char-style-override-1"> </span><span class="MLP-znak-kurziva-11b">proměn</span><span> (Yijing): první hexagram Tvoření </span><span class="char-style-override-1">(</span><span class="MLP-znak-kurziva-11b">Qian</span><span class="char-style-override-1">)</span><span> a&nbsp;druhý hexagram Přijetí </span><span class="char-style-override-1">(</span><span class="MLP-znak-kurziva-11b">Kun</span><span class="char-style-override-1">);</span><span> podržíme-li se této analogie, pak první báseň byla mužská, druhá je ženská, jako je v&nbsp;</span><span class="MLP-znak-kurziva-11b">Knize</span><span class="char-style-override-1"> </span><span class="MLP-znak-kurziva-11b">proměn</span><span> první hexagram mužský a&nbsp;druhý hexagram ženský.</span></p>
		</div>
</body>
</html>