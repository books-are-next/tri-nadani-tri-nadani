<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-3</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ">
		<div>
			<p id="toc_marker-2" class="MLP-uroven2-kapitola para-style-override-1">Poznámka k&#160;překladu</p>
			<p class="MLP-text-bez1radku para-style-override-1">Interpretace pravidelné čínské básně v&#160;rozměru čtyřslabičného verše patří k&#160;nejobtížnějším. Krátký verš vázaný nejen počtem slabik, ale i&#160;paralelní skladbou dvojverší vede k&#160;častému užívání eliptických konstrukcí, ve kterých jsou vypouštěna někdy i&#160;rozhodující gramatická slova a&#160;slovce s&#160;cílem dosáhnout maximální výpovědi na nejmenším prostoru. Sémantické vytížení každého slova, každé slabiky je nepředstavitelné. Verš je asyntaktický, gramaticky uvolněný, chybí uspořádanost slovcí s&#160;jasnou gramatickou funkcí, jednoznačně určujícími vztahy slov ve verši. Na významu se výrazně podílejí mimoslovní prvky jako rytmus, juxtapozice, paralela, asyndeton i&#160;slovní prvky jako ambigvita, konotace, aluze, zkratka, synekdocha, antonomasie.</p>
			<p class="MLP-text para-style-override-1">Ještě obtížnější je vyjádřit tuto interpretaci překladem do jiného jazyka. Prakticky je to nemožné. S&#160;tím vědomím jsem někdy v&#160;polovině osmdesátých let požádal svého přítele Karla Šiktance, jestli by to se mnou nechtěl zkusit. Základní důvod byl prostý: využít jeho básnické dikce a&#160;těch možností, které ve své vlastní tvorbě našel v&#160;české řeči, pro tu holou nemožnost, kterou jsem si usmyslel: dostat ty staré básně do jazyka a&#160;do formy, která by neodešla od toho lyrického <span class="MLP-znak-kurziva-11b">arché</span>, jež před tisíci lety zvolil Sikong Tu. Znal jsem Šiktancovo umění zkratky, schopnost elipsy, jeho znalost lexikálního archivu české řeči. Obdivoval jsem odvahu jít větě po krku. Sázel jsem na jeho slabost pro slovotvornou hříčku a&#160;slohotvornou hádanku, spolu s&#160;jeho bytostným puzením jít po magických kořenech slov. Tušil jsem, že se chytí, možná právě pro tu zjevnou nemožnost, která by každého jiného odradila. V&#160;opačném případě bych od té knížky nejspíš ustoupil.</p>
			<p class="MLP-text para-style-override-1">Hráli jsme si s&#160;tím celá léta. Moc jsme s&#160;tím nepospíchali. Občas jsme to někomu ukázali. Pár čísel jsme zveřejnili ve Světovce. A&#160;pak jednou jsme si řekli, že je to možná dost dobré a&#160;že by bylo škoda tu knížku nedodělat, a&#160;že máme ostatně na čase.</p>
			<p class="MLP-text para-style-override-1">Dokončení nebylo snadné. Těžce jsme hledali tu nám oběma přijatelnou míru významové přibližnosti a&#160;imperativu krásné formy. V&#160;závěrečné fázi se ukázala úskalí toho originálního posunu lyrického výrazu k&#160;teoretické a&#160;filosofické výpovědi. Znovu a&#160;znovu jsme se vraceli k&#160;jistým neuralgickým místům, kde básnický jazyk drhnul o&#160;strohou potřebu zůstat při těch slovech, jež znamenala ten druhý svět. I&#160;tak zůstalo leccos k&#160;vysvětlení v&#160;komentářích. Jádro problému je v&#160;tom, že tyto čínské poetiky nejsou zveršované, zbásněné texty naučné, tak jak jsme na ně zvyklí odjinud, ale pořád jde o&#160;básně v&#160;řádu lyrické výpovědi, v&#160;níž se pojmy a&#160;obrazy, pojmové myšlení a&#160;básnické pojmenování mísí v&#160;nám cizím, v&#160;našem jazyce obtížně realizovatelném souznění.</p>
			<p class="MLP-text para-style-override-1">Teď jsme tedy na konci jedné cesty. Je už na čtenáři, aby posoudil, nakolik se nám podařilo udělat v&#160;české řeči místo pro tuhle starou báseň o&#160;básni, o&#160;malířství, o&#160;kaligrafii.</p>
			<p class="MLP-dopis-podpis--I para-style-override-2">O.&#160;K.<span class="char-style-override-2"></span></p>
		</div>
</body>
</html>