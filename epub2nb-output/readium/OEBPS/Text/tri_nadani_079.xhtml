<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-40</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">V&nbsp;názvu je příměr svlažené, vlhké půdy připravené k&nbsp;setbě i&nbsp;k&nbsp;rašení a&nbsp;malíř je jako ta zem připravená rodit. Malíř, má-li opravdu tvořit dílo, jímž by se alespoň na chvíli dotknul toho velkolepého azuru tam nahoře, nesmí být vyprahlý, nesmí být vyčerpaný. Celá báseň je o&nbsp;tom stavu rozdychtěné vyhladovělé inspirace, nálady stejně tvořivé jako radostné. Je to ono rozpoložení, v&nbsp;němž se nacházejí pole a&nbsp;louky poté, co je svlažil jarní liják. Vůně a&nbsp;chuť dobrého doušku alkoholu, chuť a&nbsp;půvab krásné knihy&nbsp;— to je ten májový déšť, který svlaží okoralé srdce, vyschlý cit, to je ta chvíle, která k&nbsp;nám přichází nezjednaná, nepředplacená, nenaordinovaná&nbsp;— jako čistý dar (12).&nbsp;— „A&nbsp;moje myšlenky? / Nemají jiných břehů / než snu, jenž míjí / Netřeba se bát, že zastaví je řeka / Bezpočet knih jsem pod svou lampou složil / Ale já nespoléhám na nikoho / abych je v&nbsp;jeho ruce vložil / Stačí mi úplně, když najdu snad / divoké husy, kterým bych z&nbsp;nich čet / v&nbsp;den podzimní, jenž se soumrakem slét.“ (Huang Tingjian, 1050–1110&nbsp;n.&nbsp;l.).</p>
		</div>
</body>
</html>