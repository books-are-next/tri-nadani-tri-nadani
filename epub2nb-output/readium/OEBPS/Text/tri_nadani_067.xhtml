<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-34</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Té harmonie, jež je v&nbsp;titulu, dosahuje příroda míšením vůní a&nbsp;barev na konci jara, na konci dne, kdy vše jak by se ztišilo, kdy vše přichází o&nbsp;své ostré hrany, protiklady, kdy ostrý zvuk fléten zastoupí zastřený, měkký hlas šalmají (4). Týž pojem smírnosti jsme četli už ve sbírce o&nbsp;básnictví, jež byla autorovým vzorem. Je to druhá báseň: Smírná odtažitost; v&nbsp;jejím třetím verši najdeme i&nbsp;tu harmonii (tam Velké souznění)&nbsp;— Pyšné chtění, snaha uchopit věci, zmocnit se jich, to je to nejhorší, co může učinit básník („…Natáhni ruku po ní Uhne ti“) stejně jako malíř („Jen co zvedneš možno zblízka spatřit / Po čem prahneš Vzdaluje se ti“).&nbsp;— Pateřice chutí znamená veškeré chutě. Magické číslo je odvozeno z&nbsp;teorie pěti prvků, pěti živlů, z&nbsp;nichž se „skládá“ deset tisíc věcí. Podobně se setkáme s&nbsp;pateřicí barev, pateřicí tónů, ale i&nbsp;pateřicí trestů, pateřicí skupenství, pěticí hegemonů, paterem duševních schopností atd. Pět chutí je: sladkost, kyselost, trpkost, ostrost, slanost. Tentýž výraz znamená i&nbsp;analogickou řadu: med, ocet, víno, zázvor, sůl.</p>
		</div>
</body>
</html>