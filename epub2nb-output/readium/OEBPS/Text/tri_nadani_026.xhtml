<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-13</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Idea přirozené spontánnosti je v&nbsp;čínských poetikách vždy pohotově. Kategorie „přirozeného, samovolného“ vznikání, vývoje věcí, má svůj původ především v&nbsp;textu Starého mistra (Laozi) a&nbsp;jeho filosofického souputníka Zhuanga (Mistr Zhuang). Smysl prvních dvou veršů (1–2) je pochopitelný z&nbsp;radikálního přesvědčení, že to, co tvoří báseň, zde už bylo, bylo zde již před básní i&nbsp;před básníkem. Básník nic netvoří, básník nalézá. To není nepodobné myšlence některých evropských sochařů, deklarujících, že socha je v&nbsp;kameni a&nbsp;sochař ji odkrývá, z&nbsp;kamene dobývá, chcete-li. Tato idea o&nbsp;přirozeném, spontánním, nenásilném, „neloupeživém“ (7) povstání básně dokládá a&nbsp;stvrzuje závěr druhé sloky.&nbsp;— A&nbsp;je tu ten závěrečný obraz samotáře trhajícího (sbírajícího) lekníny (10); ten samotář je básník vnímající ve své samotě kosmický rozměr, rytmus života, reprezentovaný zde metaforou o&nbsp;nebeském hrnčíři z&nbsp;Mistra Zhuanga. Autorovo spříznění s&nbsp;myšlením taoistickým je zde nejúplnější.</p>
		</div>
</body>
</html>