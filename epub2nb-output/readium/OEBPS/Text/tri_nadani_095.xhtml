<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-48</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Jde o&nbsp;čistotu dosahovanou zkratkou, nejstruč­nějším zhuštěním, úsporností malířského výrazu. Hned v&nbsp;úvodu však autor varuje před mechanickým, aritmetickým chápáním té zkratky. Bohatství není totéž co množství, bohatství není přímo úměrné početní mnohosti; tak jako prostota a&nbsp;stručnost nejsou důsledkem ubrání, nejsou přímo úměrné malému množství. (1–2)&nbsp;— Naopak, paradoxně ta pravá stručnost (viz titul básně) je výsledkem kondenzace, třeba na počátku čehosi velmi košatého, velmi početného. (5)&nbsp;— A&nbsp;pravá čistota (viz titul) je spíše očištění nežli záliba v&nbsp;zmenšení, v&nbsp;jednoduché redukci. (6) Malba, jakkoli obsahově bohatá, nesmí být mnohomluvná. „Dokáže-li člověk jedinou čárou ve zkratce uchopit celek, jeho myšlenka je tím vyslovena jasně a&nbsp;štětec prokáže své umění.“ <span class="char-style-override-1">(</span><span class="MLP-znak-kurziva-11b">Malířské</span><span class="char-style-override-1"> </span><span class="MLP-znak-kurziva-11b">rozpravy</span><span class="char-style-override-1"> </span><span class="MLP-znak-kurziva-11b">mnicha</span><span class="char-style-override-1"> </span><span class="MLP-znak-kurziva-11b">Okurky</span>). V&nbsp;jediné čáře je už všechno. V&nbsp;jediném silném tahu štětce je víc než v&nbsp;přívalu slov. Jediný tah, jediný úder štětce plný živé energie, plný významu, je výmluvnější než cokoli jiného. V&nbsp;čáře je smysl malby. Kult tušové čáry se projevuje i&nbsp;zde: „Můj štětec však sází na jediný tah (rozuměj: tah štětce, tušová čára).“&nbsp;(8) Je dobře vědět, že u&nbsp;téhož slova <span class="MLP-znak-kurziva-11b">hua</span> význam čáry předcházel významu malba; takže malířství je vlastně: čárování. Je dobré vědět, že tušová čára je čára, jejíž barevné, rytmické, světelné hodnoty jsou zcela jiné než hodnoty kresebné čáry evropské, jež tyto hodnoty většinou postrádá. Odtud i&nbsp;její zcela jiné privilegované postavení: „Tak se tedy s&nbsp;rozpadem oné původní prostoty ustavilo pravidlo jediné čáry a&nbsp;ustavením pravidla jedné čáry se staly všechny věci zřejmými.“ (Znovu citát z&nbsp;<span class="MLP-znak-kurziva-11b">Malířských</span><span class="char-style-override-1"> </span><span class="MLP-znak-kurziva-11b">rozprav</span><span class="char-style-override-1"> </span><span class="MLP-znak-kurziva-11b">mnicha</span><span class="char-style-override-1"> </span><span class="MLP-znak-kurziva-11b">Okurky</span>.)&nbsp;— Závěrečná metafora: Pták co nezpívá (12), stejně jako citera beze strun (srovnej sbírku o&nbsp;básnictví č. 6, sbírku o&nbsp;kaligrafii č. 11), odmlka, zámlka v&nbsp;básni (srovnej sbírku o&nbsp;básnictví č.&nbsp;11)&nbsp;— to je ten ideál nejstručnější čistoty, lyrický princip této poezie mlčení (nahlédni do <span class="MLP-znak-kurziva-11b">Knihy</span><span class="char-style-override-1"> </span><span class="MLP-znak-kurziva-11b">mlčení</span> 1971, 1994).</p>
		</div>
</body>
</html>