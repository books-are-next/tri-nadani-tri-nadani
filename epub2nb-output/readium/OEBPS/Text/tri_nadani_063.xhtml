<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-32</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Rytmické střídání tematických paralel a&nbsp;opozit v&nbsp;námětových souřadnicích této sbírky básní přivádí autora k&nbsp;čtvrtému tématu: Blankyt a&nbsp;vláha. Metaforický titul tvoří yin-yangovou dvojici, reprezentovanou blankytem Nebe a&nbsp;vláhou Země, atributy jara, atributy rašení a&nbsp;zrání.&nbsp;— Stopy a&nbsp;znamení (9) mají v&nbsp;malířských poetikách zvláštní význam. Stopy jsou stopy tuše, i&nbsp;čára je stopa. Tušová čára ovšem není linka, čára tu má svůj průběh, svůj vnitřní život s&nbsp;jeho hloubkou, rytmem, barvou a&nbsp;světlostí (tak jako tón v&nbsp;čínské témbrové hudební estetice není stavebním prvkem melodie, ale má svou vlastní hodnotu). Znamení to je i&nbsp;jinak, je to obraz, který se nechce podobat, ale značit, nechce být podobou, nýbrž znakem. V&nbsp;originálu je slovo „znamení“ totožné se znameními <span class="MLP-znak-kurziva-11b">Knihy</span><span class="char-style-override-1"> </span><span class="MLP-znak-kurziva-11b">proměn</span>, to jest trigramy a&nbsp;hexagramy, známými kombinacemi yinových (přerušených, zlomených) a&nbsp;yangových (plných, nepřerušených) čar.</p>
		</div>
</body>
</html>