<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-63</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Krása kaligrafie musí být nenucená, její půvab musí být tak přirozený, jako je přirozený třpyt jívy, tak jako je přirozená barevnost květů, broskvoně a&nbsp;slívy zjara, barvy trav a&nbsp;rákosin lemujících podzimní řeku (1–4).&nbsp;— Druhá sloka převádí tu přirozenou krásu do světa lidí; krásu květů převádí do krásy přátelství i&nbsp;krásy žen. „Nefritová ručka“ je ručka krásné pradleny, kterou podle pověsti oslovil básník Xie Lingyun (385–443&nbsp;n.&nbsp;l.)&nbsp;— Paní Ban Zhao (45–115&nbsp;n.&nbsp;l.), nesmírné vzdělaná a&nbsp;talentovaná básnířka z&nbsp;rodiny hanských historio­grafů; proslulé krásky z&nbsp;rodiny Song v&nbsp;téže době oslňovaly vládce (9).&nbsp;— Dostihnout dva Wangy, staršího Wang Xizhi (321–379&nbsp;n.&nbsp;l.) a&nbsp;mladšího Wang Xianzhi (344–386&nbsp;n.&nbsp;l.), to je ona symbolická meta každého kaligrafa, který přišel po nich. Tito dva Wangové na samém počátku volné expresívní kaligrafie nastavili kritérium nejvyšší a&nbsp;trvalé.</p>
		</div>
</body>
</html>