<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-68</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Su Shi (11.&nbsp;stol.), songský básník, malíř bambusů a&nbsp;kaligraf, je znám svým výrokem, že má v&nbsp;sobě, ve své hrudi, bambus dřív, než přiložil štětec k&nbsp;papíru, aby jej namaloval. Parafrázoval tak starší výrok údajně Wang Weiův (8.&nbsp;stol.&nbsp;n.&nbsp;l.): „V&nbsp;každé krajinomalbě idea předchází štětec.“ Su Shi k&nbsp;tomu napsal jednu nezapomenutelnou báseň o&nbsp;tom, jak vzniká jeho tušový bambus: „Když můj prázdný žaludek dostane svou dávku alkoholu, vyrazí výhonky / mé vnitřnosti vystrčí zoubky a&nbsp;roste bambus i&nbsp;kámen / Mají se strašně k&nbsp;světu a&nbsp;nic je už nevrátí / a&nbsp;já je vychrlím na sněhobílou stěnu Vašeho domu, pane!“ — Zhen Dexiu (13.&nbsp;stol.&nbsp;n.&nbsp;l.), filosof, kaligraf, si vysloužil přezdívku „Západní svah“ (Xishan); vynikal energickým, uvolněným rukopisem (3).&nbsp;— Dong Yuan (10.&nbsp;stol.&nbsp;n.&nbsp;l.), známý krajinář, měl pseudonym „Severní sad“ (4).&nbsp;— Kaligraf chytá čistou rosu jako lotos do své číšky; na jeho tuši se smeká denní světlo jak po hřbetu vran. Všechny další obrazy jsou variace, jimiž chce autor vyjádřit náladu té chvíle, kdy se hrot štětce prvně dotýká papíru.</p>
		</div>
</body>
</html>