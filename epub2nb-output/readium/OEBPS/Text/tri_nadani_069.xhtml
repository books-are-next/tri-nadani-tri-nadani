<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-35</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Názvu básně dominuje „ústraní“, v&nbsp;originálu je to slovo velmi často užívané v&nbsp;textech čínského estetického myšlení s&nbsp;takovými konotacemi jako stát stranou, stranit se, lenost, ale i&nbsp;výjimečnost. Volbu českého ekvivalentu ovlivnil závěr básně, ve kterém se autor dovolává jednoho z&nbsp;největších čínských básníků&nbsp;— Tao Yuanminga (365–427&nbsp;n.&nbsp;l.). O&nbsp;tomto básníku se dá říci, že svým nepříliš rozsáhlým dílem pootočil dějiny čínského lyrismu směrem k&nbsp;jeho radikální humanizaci a&nbsp;zvnitřnění. Cestou k&nbsp;tomuto obratu mu byla cesta zpátky, cesta k&nbsp;sobě, cesta do ústraní a&nbsp;tichý život v&nbsp;něm. To byly ty jeho <span class="MLP-znak-kurziva-11b">Návraty</span>, jak se ostatně jmenuje český výbor z&nbsp;jeho veršů (M.&nbsp;Ryšavá, J.&nbsp;Hiršal).&nbsp;— K&nbsp;poslednímu verši je dobré říci, že podzim byl jakýmsi typickým lyrickým stavem Tao Yuanmingových básní. Jeho květinou pak byla chryzantéma, což byl nakonec i&nbsp;atribut jeho imaginárních portrétů: „Ač všechny pěšiny zarostly travou / sosen a&nbsp;chryzantém zbyl celý lán… Bělavé obláčky líné stoupají z&nbsp;modravých kopců / tam ptáci znaveni letem zas mávají k&nbsp;starému lesu vstříc / Slunce už pomalu hasne a&nbsp;tiše se k&nbsp;západu sklání / já ještě hladím kmen sosny, tak vzdálené od druhých.“ (Tao Yuanming v&nbsp;básni <span class="MLP-znak-kurziva-11b">Návrat</span>).</p>
		</div>
</body>
</html>