<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-4</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body xmlns:xml="http://www.w3.org/XML/1998/namespace" id="tri_nadani" xml:lang="cs-CZ">
<div>			<p class="MLP-text-bez1radku"><br/></p>
<p class="MLP-text-bez1radku"><br/></p>
<p class="MLP-text-bez1radku"><br/></p>
<p class="MLP-text-bez1radku">Sikong Tu (Biaosheng, 837–908), autor této sbírky básní o&nbsp;básnění, o&nbsp;kategoriích umění básnického i&nbsp;vlastnostech básníků, byl sám jedním z&nbsp;největších básníků pozdních Tangů. Vzdor jeho básnickému věhlasu v&nbsp;dějinách čínské literatury žije především jako autor této jedinečné poetiky básnictví. Biografie je sporá. Pocházel nejspíš ze středočínské provincie Anhui a&nbsp;jeho rodina patřila k&nbsp;vybraným rodinám s&nbsp;dlouhou hodnostářskou a&nbsp;vzdělaneckou tradicí. Sám autor prošel úspěšně nejvyšším stupněm císařských akademických zkoušek v&nbsp;roce 869. Bylo mu právě 32 let. Jeho kariéra však neměla dlouhé trvání. Doba byla nestálá. Sikong Tu se stáhl na svůj statek v&nbsp;horách Zhongtiao. V&nbsp;předmluvě ke svým spisům považuje za nutné vysvětlovat svůj odchod nemožností realizovat své společenské ambice a&nbsp;politické představy; zřejmé reziduum konfuciánské výchovy.</p>
			<p class="MLP-text para-style-override-1">Sikong Tu se obrací k&nbsp;buddhismu a&nbsp;k&nbsp;taoismu. Tato učení ho inspirují v&nbsp;tvorbě, v&nbsp;nich nachází zdroje své estetiky. Výmluvná jsou i&nbsp;jména básníků, s&nbsp;nimiž se cítil spřízněn: básník návratů Tao Yuanming (365–427&nbsp;n.&nbsp;l.), meditativní Wang Wei (701–761&nbsp;n.&nbsp;l.), melancholický Wei Yingwu (737–792&nbsp;n.&nbsp;l.), básníci ticha a&nbsp;pravdivosti niterné.</p>
			<p class="MLP-text para-style-override-1">Sikong Tu pokračoval v&nbsp;linii poetik, jež stejným pojmem <span class="MLP-znak-kurziva-11b">pin</span><span class="char-style-override-1"> </span>označovaly kategorie básníků ve smyslu jejich osobních charakteristik, hodnocení a&nbsp;třídění. Byly to vlastně původně kritické katalogy básníků anebo malířů, z&nbsp;nichž pro nás nejvýznamnější zůstaly krátké úvodní texty. Autoři těchto katalogů byli zřejmě povinni stanovit a&nbsp;vysvětlit kritéria, a&nbsp;tak, vlastně mimoděk, formulovali duchovní hodnoty a&nbsp;estetické funkce básnictví či malířství závazné jak pro tvůrce, tak pro ně jako kritiky. Tak vznikly některé základní teoretické texty v&nbsp;Číně. Pro básnictví to byly Zhong Rongovy <span class="MLP-znak-kurziva-11b">Kategorie</span><span class="char-style-override-1"> </span><span class="MLP-znak-kurziva-11b">básníků</span> (Shi pin), dokončené po r.&nbsp;518&nbsp;n.&nbsp;l.; pro malířství to byl <span class="MLP-znak-kurziva-11b">Kritický</span><span class="char-style-override-1"> </span><span class="MLP-znak-kurziva-11b">katalog</span><span class="char-style-override-1"> </span><span class="MLP-znak-kurziva-11b">starších</span><span class="char-style-override-1"> </span><span class="MLP-znak-kurziva-11b">malířů</span> (Gu hua pin lu), sepsaný kolem r.&nbsp;490&nbsp;n.&nbsp;l. Sikong Tu dal tomuto zavedenému termínu radikálně jiný význam. Chápe kategorie básnictví jako zvláštní aspekty tvorby a&nbsp;vlastnosti tvůrců. Nezajímají jej jednotlivá díla a&nbsp;jejich autoři, zajímá ho básnění samo, v&nbsp;centru jeho pozornosti stojí událost básně, dění smyslu; úhrnem&nbsp;— zkoumá, jak se naplňuje moderní idea poetická. Nepíše veršovanou poetiku, ale píše básně, jež vlastnosti básníků a&nbsp;principy básnění netoliko popisují, ale také básnicky reprezentují. Jeho básnická forma je archaická, dikce až enigmaticky strohá, obrazovost intenzívní.</p>
			<p class="MLP-text para-style-override-1">Datum Sikong Tuovy smrti se kryje s&nbsp;koncem dynastie Tangů. Po zprávě o&nbsp;zavraždění posledního legitimního císaře a&nbsp;násilné uzurpaci trůnu prý Sikong Tu přestal přijímat potravu a&nbsp;z&nbsp;vlastní vůle ukrátil svůj život. Básní taoista, konfuciánec smrtí. Číňané vždycky ctili žánr. Jejich postoj k&nbsp;světu byl veskrz poetický, veskrz estetický.</p>
			<p class="Normal para-style-override-3"><span></span></p>
			<p class="MLP--iktanc-dopis"><span>První dvě básně jsou vesměs považovány za nej­zdařilejší čísla sbírky. Jejich obraznost je totiž prosta obvyklého množství klišé a&nbsp;citací příznačných pro mnoho básní jiných.&nbsp;— Úvodní báseň vykazuje výrazné shody s&nbsp;taoistickou filosofií a&nbsp;estetikou: „Vezmi svou neklidnou duši a&nbsp;obejmi všechno v&nbsp;jediném a&nbsp;nic vás nerozdělí.“ (Laozi) Autor zdůrazňuje niterné zdroje tajemné síly, kterou disponuje báseň, podtrhuje hlubinnou povahu její transcendence, vše přesahující, vše zahrnující.&nbsp;— Účel (funkce) zde stojí v&nbsp;opozici k&nbsp;tělu (struktuře, tvaru); mějme však na paměti, že v&nbsp;čínském duchovním prostředí jsou všechny opozice zásadně komplementární (verše&nbsp;1–2), protiklady se nevylučují, nýbrž doplňují.&nbsp;— Prázdno (3) je vždy nějak pozitivní; zdrojem života není bytí (spíše jsoucno), leč nebytí&nbsp;(</span><span class="MLP-znak-kurziva-11b">wu</span><span>). A&nbsp;předpokladem jeho nazření je vyprázdnění (</span><span class="MLP-znak-kurziva-11b">kong</span><span>).&nbsp;— K&nbsp;čemu je dobré se vracet? Pohybem Cesty je pohyb zpátky, návrat od plného k&nbsp;prázdnému, od jsoucna k&nbsp;bytí, od bytí k&nbsp;nebytí. (3)&nbsp;— Deset tisíc věcí (5) je veškerenstvo, jež tvoří ono jsoucno, jehož je Cesta (</span><span class="MLP-znak-kurziva-11b">Dao</span><span>) matkou. Přečtěte si </span><span class="MLP-znak-kurziva-11b">Starého</span><span class="char-style-override-1"> </span><span class="MLP-znak-kurziva-11b">mistra</span><span> (Laozi), aspoň jeho první kapitolu.&nbsp;— Slovesa mají v&nbsp;této básni zvláštní sílu a&nbsp;význam: vracet se, křížit, překračovat, nahmátnout (dosáhnout), pozdvihnout. Všechno je pohyb, je energie&nbsp;— a&nbsp;o&nbsp;tom je síla imaginace.&nbsp;— Klíčová estetická formule: záobrazí, zásloví (9).&nbsp;— Klíčová filosofická formule: „v kruhu nahmátnouti střed“ (10); formule </span><span class="MLP-znak-kurziva-11b">Mistra</span><span class="char-style-override-1"> </span><span class="MLP-znak-kurziva-11b">Zhuanga</span><span class="char-style-override-1">. </span><span>V&nbsp;tom středu je ta síla, která je zdrojem všech proměn; v&nbsp;tom středu je to dosud nerozlišené, to všeobsahující a&nbsp;tedy všeobjímající.</span></p>
		</div>
</body>
</html>