<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-31</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis"><span>Ve třetí básni autor rozvíjí odkaz na tradici. Ukazuje k&nbsp;počátkům, k&nbsp;</span><span class="MLP-znak-kurziva-11b">arché</span><span class="char-style-override-1"> </span><span>už nejen malířství, nýbrž vzdělanosti a&nbsp;kultury vůbec. Neboť v&nbsp;čínském pojetí a&nbsp;především v&nbsp;tom pojetí literátské tušové malby, k&nbsp;níž autor patřil, bylo malířství integrální součástí vzdělanosti, jeho zdroje byly filosofické, religiózní a&nbsp;básnické.&nbsp;— Kamenné bubny (5) byly objeveny na počátku Tangů (618&nbsp;n.&nbsp;l.) v&nbsp;severozápadní provincii Shenxi. Šlo o&nbsp;více než deset kamenných válců připomínajících tvarem bubny. A&nbsp;na těchto válcích byly vyryty texty, představující nejranější památku kaligrafie ryté do kamene. Znaky z&nbsp;Kamenných bubnů byly vysoce ceněny coby „zlatý šperk na zemi spadlý“ (Kang Yuwei, 19.&nbsp;stol.), coby „bájní fénixové, kteří se zástupem Nesmrtelných slétli na zem“ (Han Yu, 8.&nbsp;stol.). V&nbsp;čínské tradici to byl archetyp výtvarnosti. To, že bylo za tento archetyp vybráno dílo kaligrafické, dosvědčuje, že to byla kaligrafie, jež byla středobodem čínské výtvarnosti, se všemi důsledky plynoucími z&nbsp;této volby (privilegované postavení čáry jako formotvorného prvku).&nbsp;— Všeobecný odkaz k&nbsp;posvátným textům buddhistické tradice je v&nbsp;originále určitější, a&nbsp;to použitím jedné z&nbsp;mnohých Buddhových čínských přezdívek. Autor zde záměrně užil klasické čínské Buddhovy přezdívky „Zlatý Nesmrtelný“, vyvozené z&nbsp;legendy o&nbsp;příchodu Buddhova učení do Číny zvěstováním hanskému císaři Mingo­vi&nbsp;(58–76&nbsp;n.&nbsp;l.). Přezdívka byla kanonizována za Songů v&nbsp;r.&nbsp;1119. Co to má co činit s&nbsp;malířstvím? Přezdívka byla spojena s&nbsp;aktem kaligrafického vyrytí základního </span><span>buddhistického</span><span> </span><span>kánonu do kamenných stél za Tangů kolem r.&nbsp;684&nbsp;n.&nbsp;l. Autor nejspíše volil k&nbsp;archaickým a&nbsp;v&nbsp;čínském ohledu auto­chtonním Kamenným bubnům analogickou paralelu novodobou a&nbsp;(cizí) </span><span>buddhistickou.&nbsp;— Bájný vládce Fu Xi (tradiční letopo­čet&nbsp;2852–2738 př.&nbsp;n.&nbsp;l.) byl jedním z&nbsp;demiurgů čínské civilizace. Mimo jiné je mu přiznáváno autorství symbolického systému klasické </span><span class="MLP-znak-kurziva-11b">Knihy</span><span class="char-style-override-1"> </span><span class="MLP-znak-kurziva-11b">proměn</span><span class="char-style-override-1">.</span><span> Tento symbolický systém byl ostatně archetypem obrazné symbolizace a&nbsp;k&nbsp;jeho principu se hlásí celá malířská tradice dálněvýchodní. To měl bezpochyby na paměti i&nbsp;autor ve skladbě tohoto dvojverší.</span></p>
		</div>
</body>
</html>