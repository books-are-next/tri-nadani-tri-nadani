<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tri_nadani-70</title>
		<link href="../Styles/tri_nadani_idstyles.css" rel="stylesheet" type="text/css"/>
	</head>
	<body id="tri_nadani" xml:lang="cs-CZ" xmlns:xml="http://www.w3.org/XML/1998/namespace">
<div>
			<p class="Normal para-style-override-3"><span></span></p>
			<p class="MLP--iktanc-dopis">Strmý vzmach a&nbsp;krouživý pohyb zápěstí, to je typické označení základního pohybu kaligrafovy ruky. Bílý oblak je symbolem svobody, šťastného putování (3). Pták Peng (4), známý z&nbsp;první kapitoly <span class="MLP-znak-kurziva-11b">Mistra</span><span class="char-style-override-1"> </span><span class="MLP-znak-kurziva-11b">Zhuanga</span>, se znovu objevuje jako příměr síly, velkosti a&nbsp;dálek, symbol mohutného vzepětí sil: „…&nbsp;když pták Peng, vyrušen ze svého klidu, vzlétne, jeho křídla se zavěsí na oblohu jako těžká bouřková mračna; takový je to pták… bičuje svými perutěmi o&nbsp;hladinu vod… stoupá větrnou smrští devadesát tisíc mil vysoko… tam se teprv opravdu rozletí a&nbsp;letí, letí šest měsíců, ani jednou se nezastaví, větrný hřebec, zvířený prach, tvorové jedním dechem spolu dýchající, jaká je vlastně barva azurového nebe tam nahoře, kde je vlastně konec, ten předaleký, ten nedozírný konec?…“ Tolik Mistr Zhuang.&nbsp;— Fénix (9) je symbol štěstí, symbol slunce.&nbsp;— Drak (9) je symbol Síly, kladné síly. A&nbsp;kaligraf ve svém skromném studiu ve sporém světle blikající lampy jediným rozmachem ruky vzlétá jako pták Peng a&nbsp;smetá, svobodný, všechny vzory, všechny zákony! (11–12).</p>
		</div>
</body>
</html>